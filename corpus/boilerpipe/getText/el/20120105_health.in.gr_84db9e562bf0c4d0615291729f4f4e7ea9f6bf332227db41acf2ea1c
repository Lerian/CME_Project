Κλείσιμο
 
Για να αποθηκεύσετε Νέα του Αγροτουρισμού, Συνταγές, Ξενώνες και Αποδράσεις, θα πρέπει να είστε μέλος του in.gr. Αν είστε ήδη μέλος, παρακαλώ εισάγετε τα στοιχεία σας.
Για να εγγραφείτε ως νέο μέλος κάντε κλικ εδώ .
 
Δημοσίευση: 05 Ιαν. 2012, 10:27
Επιμένουν στις κινητοποιήσεις
Συνεχίζουν οι φαρμοκοποιοί Αττικής και Πειραιά τη μη χορήγηση φαρμάκων με πίστωση
  (Φωτογραφία:            ΑΠΕ           )
Αποστολή 
Αθήνα
Θα συνεχίσουν να μην χορηγούν φάρμακα με πίστωση στους ασφαλισμένους όλων των ταμείων οι φαρμακοποιοί Αττικής και Πειραιά, όπως αποφασίστηκε στη συνέλευση των Συλλόγων την Τετάρτη. Νέες συνελεύσεις αναμένεται να πραγματοποιηθούν τη Δευτέρα.
«Ο αγώνας των φαρμακοποιών εναντίον της κυβερνητικής πολιτικής θα συνεχιστεί, καθώς εκτός από τους φαρμακοποιούς της Αττικής, πολλοί σύλλογοι της περιφέρειας αποφάσισαν να συνεχίσουν την απεργία τους» ανέφερε ο πρόεδρος του Φαρμακευτικού Συλλόγου Αθηνών Κ.Λουράντος, ο οποίος εκτιμά ότι το θέμα των οφειλών προς τους φαρμακοποιούς δεν έχει ακόμη ξεκαθαρίσει.
Το γεγονός ότι συνεχίζουν τις κινητοποιήσεις οι φαρμακοποιοί, όχι μόνον της Αττικής, αλλά και άλλων περιοχών της χώρας δείχνει ότι ουσιαστικά απορρίπτεται η χθεσινή πρόταση του προέδρου του Πανελλήνιου Φαρμακευτικού Συλλόγου, Θ. Αμπατζόγλου, για αναστολή των κινητοποιήσεων μετά τη δέσμευση των αρμόδιων υπουργείων για αποπληρωμή μέρους των οφειλών -250 εκατ. ευρώ από τα 400 εκατ. ευρώ- προς τους επαγγελματίες του κλάδου.
Newsroom ΔΟΛ, με πληροφορίες από ΑΠΕ-ΜΠΕ
