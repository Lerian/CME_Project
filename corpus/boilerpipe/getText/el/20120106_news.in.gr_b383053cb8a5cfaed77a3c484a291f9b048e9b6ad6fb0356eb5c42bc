Δημοσίευση: 30 Δεκ. 2011, 21:31
Νοσηλεύεται σε κρίσιμη κατάσταση
Ύποπτο κρούσμα για τη γρίπη των πτηνών εντοπίστηκε στη Κίνα
Ο ιός της γρίπης μπορεί να μεταδοθεί σε ανθρώπους που δεν έχουν ανοσία σε αυτόν.    (Φωτογραφία:  Reuters
Copyright Reuters
Reuters content is the intellectual property of Reuters Limited. Any copying, republication or redistribution of Reuters content, including by caching, framing or similar means, is expressly prohibited without the prior written consent of Reuters. Reuters shall not be liable for any errors or delays in content, or for any actions taken in reliance thereon. Reuters, Reuters Logo and the Sphere Logo are trademarks and registered trademarks of the Reuters Group of companies around the world. For additional information on Reuters photographic services, please visit the web site at
Αποστολή 
Χονγκ Κονγκ, Κίνα
Η Κίνα ανακοίνωσε ότι εντόπισε ένα πιθανό κρούσμα του ιού Η5Ν1, της γρίπης των πτηνών, σε έναν άνδρα που ζει στα νότια της χώρας κοντά στο Χονγκ Κονγκ, ανακοίνωσαν αξιωματούχοι.
Ο ασθενής, ένας άνδρας 39 ετών που ζει στην πόλη Σενζέν, παρουσίασε συμπτώματα στις 21 Δεκεμβρίου και διακομίστηκε σε νοσοκομείο στις 25 Δεκεμβρίου εξαιτίας βαριάς πνευμονίας, αναφέρει σε ανακοίνωσή του το Κέντρο Προληπτικής Υγείας του Χονγκ Κονγκ.
Έκτοτε νοσηλεύεται σε κρίσιμη κατάσταση.
Το υπουργείο Υγείας της Κίνας ανακοίνωσε ότι οι προκαταρκτικοί έλεγχοι από το Κέντρο Ελέγχου και Πρόληψης Λοιμώξεων της επαρχίας Γκουαντόνγκ ήταν θετικοί για τον ιό Η5Ν1.
Πριν από περίπου 10 ημέρες το Χονγκ Κονγκ απέσυρε 17.000 κοτόπουλα από την αγορά και ανέστειλε όλες τις εισαγωγές ζωντανών πουλερικών από την Κίνα για 21 ημέρες, όταν ένα νεκρό κοτόπουλο βρέθηκε θετικό στον ιό Η5Ν1.
Ο ιός μπορεί να μεταδοθεί σε ανθρώπους που δεν έχουν ανοσία σε αυτόν.
Το τρέχον στέλεχος του ιού Η5Ν1 είναι ιδιαίτερα παθογόνο και σκοτώνει τα περισσότερα πτηνά που προσβάλει, ενώ η θνησιμότητα στους ανθρώπους φτάνει το 60%. Από το 2003 έχει προσβάλει 573 ανθρώπους σε όλο τον κόσμο, από τους οποίους οι 336 έχασαν τη ζωή τους.
Newsroom ΔΟΛ, με πληροφορίες από ΑΠΕ/Reuters
