Ημερομηνία: 16.12.2011 | 10:53
Πέθανε ο συγγραφέας Κρίστοφερ Χίτσενς
 Βρετανός συγγραφέας και αρθρογράφος Κρίστοφερ Χίτσενς πέθανε από πνευμονία, μια επιπλοκή του καρκίνου του οισοφάγου από τον οποίο έπασχε, στο Χιούστον, αναφέρει σήμερα το περιοδικό VANITY FAIR στην ιστοσελίδα του.
«Ο Κρίστοφερ Χίτσενς, ο δεινός επικριτής και ρήτορας πέθανε σήμερα σε ηλικία 62 ετών», επισημαίνει το αμερικανικό περιοδικό.
Ο Χίτσενς άρχισε τη σταδιοδρομία του ως δημοσιογράφος στη Βρετανία πριν μεταβεί στις αρχές της δεκαετίας του 1980 στις ΗΠΑ όπου και έζησε. Έγινε ευρύτερα γνωστός ως αρθρογράφος σε διάφορα αμερικανικά και βρετανικά έντυπα πολιτικού περιεχομένου. Το βιβλίο του «God Is Not Great» πραγματεύεται την ανυπαρξία του Θεού.
Ο καρκίνος του οισοφάγου τού διαγνώστηκε τον Ιούνιο του 2010.
