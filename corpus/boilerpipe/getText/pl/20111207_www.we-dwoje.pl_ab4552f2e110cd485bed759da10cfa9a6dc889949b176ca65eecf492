Agata Chabierska
Długie włosy - trendy 2012
Nic lepszego do beretu albo wełnianej czapy niż wspaniałe loki opadające na ramiona. Tej jesieni koniecznie z naturalnym balejażem.
Fot. Prphotos
W październiku na czerwonych dywanach królowały syreny z długimi, zadbanymi włosami. Elizabeth Hurley, Shailene Woodley oraz Demi Lovato zachwyciły wspaniałymi dwutonowymi balejażami – każda w innej tonacji. Myśl przewodnia to przede wszystkim naturalność koloru, nieregularność pasemek oraz ich rosnąca intensywność w kierunku końcówek.
Podstawa takiej fryzury to oczywiście zadbane, błyszczące włosy, które przy farbowaniu wymagają zwykle specjalnych kuracji – szamponu, odżywki oraz regularnych masek regenerujących. Dopiero dobra kondycja pozwala na odpowiednią stylizację – w tym wypadku stawiamy na łagodne, nieregularne fale, ewentualnie suszenie na okrągłą szczotkę dla nadania objętości. Więcej o pielęgnacji długich włosów znajdziesz w naszym nowym kompendium.
Jak dbać o bardzo długie włosy?
Fot. L’Oreal Professionnel, Matrix
Warto podkreślić, że to fryzura szczególnie kobieca i pasująca do każdego typu urody, pod warunkiem, że trafnie dobierzemy kolorystykę balejażu. Pasemka rudawe dodają drapieżności i seksapilu, złote rozjaśniają karnację, zaś popielate pomagają chłodnej, dojrzałej elegancji.
