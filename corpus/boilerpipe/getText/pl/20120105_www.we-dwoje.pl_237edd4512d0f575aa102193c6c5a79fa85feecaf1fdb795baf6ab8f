Agata Chabierska
Jak się reklamuje biżuterię?
Czy to nie jak reklamowanie królikom trawy? W końcu każda kobieta marzy o złocie w uchu, pierścionku na paluchu… A jednak marketingowcy prześcigają się w pomysłach.
Można standardowo…
Vogue Paris, Maj 2011, fot. Claudia Knoepfel & Stefan Indlekofer
Czyli kasyno, pieniądze, wyemancypowana kobieta, która robi już za mężczyznę. Przesłanie? Biżuterię możesz kupić sobie sama… Albo jeszcze lepiej wygrać w ruletkę.
Można nago…
Vetal Magazine, fot. Kevin Sinclair
Bo to, co od razu rzuca się w oczy na zdjęciach to oczywiście wisiorki i kolczyki. Ubranie hmmm… nie zakłóca odbioru.
Można erotycznie…
John Galliano Jewelry Fall/Winter 2008-09
Czyli najstarsza marketingowa reguła świata: “sex sells” próbująca przekonać nas, że nie ma jak numerek z pierścionkami i naszyjnikami. Dla fetyszystów?
Można ekologicznie…
Apart Jewelry’2011
Nasza polska Anja Rubik z kangurem, ale przyozdobiona. O co chodzi tutaj? Może o fascynację australijskiej fauny słowiańską urodą w etnicznych ozdobach?
Można infantylnie…
Ratika’s Jewelry
Myśl przewodnia firmy Ratika’s to, że ich biżuteria się nigdy nie starzeje. Jedyny problem w tym, jak nie stworzyć przypadkiem mody na grzechotki z diamentów. Bo wtedy przyrost demograficzny padnie definitywnie…
Można kijem…
Robbins Diamonds
Bo ona już ma dość czekania na pierścionek zaręczynowy! Czy wyobrażacie sobie te tłumy facetów nękanych w domu o ślub, którzy wyjeżdżają z ulgą do pracy, aby na ulicach i mostach zobaczyć wyprostowane palce desperatek? Jeśli nie wzrośnie sprzedaż diamentów, to na pewno broni…
Można marchewką...
Natan Jewelry
Pierścionek zaręczynowy jest pierwszym pilotem do zdalnego sterowania kiedykolwiek wymyślonym. Szkoda tylko, że po ślubie przestaje działać…
Za dużo – większości nie noszę.
Akurat.
Za mało – marzę o nowych nabytkach.
W ogóle nie noszę biżuterii.
OCEŃ
