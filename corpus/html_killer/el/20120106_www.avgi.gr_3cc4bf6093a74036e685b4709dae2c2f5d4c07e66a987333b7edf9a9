<html>
<head><meta http-equiv="content-type" content="text/html; charset=UTF-8" /></head><body>
<h>HAYGH</h>
<p>rss feeds Φιλιππίνες: Φόβοι για εξάπλωση επιδημιών Ημερομηνία δημοσίευσης: 22/12/2011 Φόβους για εξάπλωση επιδημιών εξέφρασαν οι Αρχές στις Φιλιππίνες μετά τις καταστροφικές πλημμύρες που έπληξαν πριν πέντε μέρες τις νότιες περιοχές της χώρας και στοίχισαν τη ζωή σε περισσότερους από 1.000 ανθρώπους. Ο απολογισμός των νεκρών ωστόσο αυξάνεται διαρκώς.</p>
<p>Η συγκέντρωση μεγάλου αριθμού ανθρώπων σε καταυλισμούς αυξάνει τις πιθανότητες εξάπλωσης ασθενειών. Σημειώνεται πως περισσότεροι από 44.000 άνθρωποι έχουν καταφύγει σε καταυλισμούς. Ενδεικτικό των άθλιων συνθηκών που επικρατούν είναι το γεγονός πως σε κάποιους καταυλισμούς που φιλοξενούν περίπου 4.000 άτομα υπάρχουν μονάχα δύο αποχωρητήρια, ενώ σημαντικές είναι και οι ελλείψεις καθαρού νερού και τροφής. Εάν υπάρξει οποιαδήποτε επιδημία ή απειλή για τη ζωή, αυτή θα ξεκινήσει από τους καταυλισμούς , είπε αξιωματούχος της κυβέρνησης της χώρας.</p>
<p>Ο πρόεδρος των Φιλιππίνων, Μπενίνιο Ακουίνο, έκανε λόγο για "συμφορά" που έπληξε τη χώρα. Ακόμη, ο Ρίτσαρντ Γκόρντον, επικεφαλής του Ερυθρού Σταυρού στις Φιλιππίνες, είπε πως η απελπισία στις πληγείσες περιοχές είναι άνευ προηγουμένου. Ο Ερυθρός Σταυρός απηύθυνε έκκληση για βοήθεια ύψους 2,8 εκατομμυρίων δολαρίων. "Έχω δει πολλές καταστροφές, αλλά αυτή είναι η χειρότερη, καθώς κάποιοι από τους επιζώντες έχουν χάσει τόσους πολλούς οικείους τους (...) κάποιοι έχουν χάσει 30 συγγενικά τους πρόσωπα" δήλωσε.</p>
<p> Loading </p>
<p> Φοίβος Ι. Πιομπίνος: Μου κάνει μεγάλη εντύπωση που κανένας κοινωνιολόγος, ψυχογράφος ή απλώς φυσιογνωμιστής δεν έχει μέχρι σήμερα σοβαρά, δηλαδή επιστημονικά, ασχοληθεί να ερμηνεύσει σημειολογικά τα λεγόμενα, τις εκφράσεις του προσώπου και τις χειρονομίες της φράου Μέρκελ</p>
<p> Η κυβέρνηση Χριστόφια δικαιούται να νιώθει ικανοποιημένη διότι με τους σωστούς χειρισμούς εξασφάλισε τα αναγκαία διεθνή ερείσματα που της επέτρεψαν να προχωρήσει στις έρευνες κατοχυρώνοντας το κυριαρχικό της δικαίωμα να της πραγματοποιήσει ως ανεξάρτητη χώρα, μέλος του ΟΗΕ και της Ε.Ε.</p>
<p> Του Πάνου Τριγάζη: Η διάλυση της ΕΣΣΔ σήμανε και το τέλος της γιγάντιας προσπάθειας της περεστρόικα, με της οποίας την επιτυχία ήταν συνυφασμένο και το μέλλον του ΚΚΣΕ</p>
<p> Επικοινωνία HAYGH Το περιεχόμενο διατίθεται ελεύθερα χωρίς περιορισμούς υπό τον όρο της παραπομπής στην αρχική του πηγή, για μη-εμπορικούς σκοπούς, Created by Virtual Trip, Ltd</p>
<p> Ο ιστοτόπος αναπτύχθηκε με εργαλεία ελεύθερου λογισμικού - λογισμικού ανοιχτού κώδικα</p>
</body></html>
