<html>
<head><meta http-equiv="content-type" content="text/html; charset=UTF-8" /></head><body>
<h>Φιλιππίνες: Θανατηφόρες επιδημίες μετά τις πλημμύρες</h>
<p>03 Ιανουαρίου 2012, 19:51 EET SigmaLive/Zougla </p>
<p>Τουλάχιστον 11 άνθρωποι έχασαν μέχρι στιγμής τη ζωή τους από λεπτοσπείρωση στο Καγκαγιάν ντε Όρο, ενώ τα επιβεβαιωμένα κρούσματα ανέρχονται σε 200.</p>
<p>Στην πλειοψηφία τους οι ασθενείς είναι άνδρες, οι οποίοι κυκλοφορούσαν στους πλημμυρισμένους δρόμους και αρνούνταν να πάρουν φάρμακα.Από τον περασμένο μήνα που ξέσπασαν οι πλημμύρες, οι υγειονομικές Αρχές παρακολουθούν στενά το ξέσπασμα επιδημιών και χορηγούν φάρμακα, κυρίως στα καταφύγια που φιλοξενούνται οι πλημμυροπαθείς.</p>
<p>Η λεπτοσπείρωση είναι μια σοβαρή βακτηριδιακή μόλυνση που προκαλείται από το νερό που έχει μολυνθεί με ούρα ζώων και ενδέχεται να οδηγήσει στον θάνατο.Πάνω από 1.000 άνθρωποι πέθαναν και εκατοντάδες χιλιάδες έμειναν άστεγοι από τις καταστροφικές πλημμύρες στις Φιλιππίνες.</p>
<p> © 2007-2008 Sigmalive Ltd</p>
</body></html>
