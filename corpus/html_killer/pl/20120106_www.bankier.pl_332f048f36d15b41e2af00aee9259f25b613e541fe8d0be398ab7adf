<html>
<head><meta http-equiv="content-type" content="text/html; charset=UTF-8" /></head><body>
<h>Epidemia ptasiej grypy powraca?
Na terytorium Hongkongu u kolejnych dwóch martwych ptaków stwierdzono obecność wirusa H5N1. Władze byłej brytyjskiej kolonii poinformowały, że dwie mewy czarnogłowe zainfekowane wirusem ptasiej grypy, znaleziono poza terenami miejskimi. 
<p>	W ubiegłym miesiącu w mieście Shenzhen, położonym tuż przy granicy z Hongkongiem, zmarł mężczyzna, u którego stwierdzono obecność wirusa H5N1. Wcześniej, właśnie w Hongkongu na jednym z miejskich targów znaleziono drób zainfekowany wirusem ptasiej grypy. Lokalne władze podjęły decyzję o utylizacji ponad 20 000 sztuk drobiu. </p>
<p>	Chiński resort zdrowia uspokaja, że wirus ptasiej grypy na razie nie rozprzestrzenia się pomiędzy ludźmi. Chiny są jednak największym rynkiem drobiu na świecie, a sprzedaż kurczaków znacznie wzrasta przed zbliżającym się według kalendarza księżycowego nowym rokiem .</p>

<p> Tweetnij</p>
<p> Grupa Bankier.pl VAT.pl PIT.pl Ecommerce.edu.pl systempartnerski.pl Twoja-Firma.pl PRNews.pl MamBiznes.pl Bankier.pl Korzystanie z portalu oznacza akceptację regulaminu. &nbspInformacja o cookies </p>
</body></html>
