<html>
<head><meta http-equiv="content-type" content="text/html; charset=UTF-8" /></head><body>
<h>Gorączka krwotoczna znów atakuje na Podkarpaciu</h>
<p>Dodano: 27 lipca 2011, 21:15 Autor: Beata Terczyńska </p>
<p> (fot. Liliana Kosakowska)</p>
<p> Podziel się Przeczytaj więcej Artykuł premium <b>W szpitalu w Brzozowie leży pacjent z podejrzeniem zakażenia wirusem Hanta</b>. Trwają ostatnie testy. Jeśli się potwierdzą, będzie to już czwarty chory na gorączkę krwotoczną w tym roku.</p>
<p>Pierwsze ognisko tej niebezpiecznej choroby w Polsce wykryto 4 lata temu właśnie na Podkarpaciu. Od tego czasu zachorowało już 30 osób. </p>
<p>Można jednak przypuszczać, że już w 2003 r. choroba dała o sobie znać, gdyż na terenie Bieszczadów doszło wówczas do wystąpienia tajemniczej "grypowej choroby u pracowników leśnych. Zapadło na nią wówczas kilkadziesiąt osób.</p>
Gorączka krwotoczna to choroba zakaźna, którą przenoszą pospolite gryzonie</b> mysz polna, domowa, leśna, szczur wędrowny, czy nornice mówi Dorota Gibała z wojewódzkiego sanepidu. Wirus obecny jest w moczu, odchodach i ślinie zakażonych gryzoni. </p>
<p>Jak przenosi się na człowieka? - <b>Wydalany z moczem gryzoni zakaża otoczenie</b>. Zakażenia wśród ludzi szerzą się najczęściej drogą pokarmową oraz wziewną, ale zdarzają się również zachorowania po pokąsaniu przez gryzonie tłumaczy D. Gibała. </p>
Możemy więc złapać chorobę, kiedy np. odkurzamy altanki, piwnice, magazyny, domki na działce i letniskowe, bo wirus unosi się wraz z kurzem</b>. Zarazimy się też biorąc do ust ręce, którymi wcześniej dotykaliśmy np. składowane w piwnicy warzywa, po których biegały myszy. <b>Wirus nie przenosi się z człowieka na człowieka
<p>Gorączka krwotoczna atakowała dotąd w okolicach Sanoka, Brzozowa, Leska, Krosna, Ustrzyk, Przemyśla, Dębicy i Stalowej Woli. </p>
Objawy choroby to gorączka, dreszcze, bóle mięśni, stawów, kości, zaburzenia widzenia</b>. Dlatego myli się ją często z infekcją grypową. Okres wylęgania trwa od 2 do 5 tygodni.<b> Wirus atakuje naczynia krwionośne</b>, dlatego mogą, ale nie muszą pojawić się krwawe wysięki na skórze (jak przy sepsie). Uszkadza narządy wewnętrzne. Głównie niszczy nerki. </p>
<p>Hanta zabił już w Polsce dziecko. <b>W porę wykryty nie musi oznaczać śmierci</b>. Zdarzają się też przypadki, że zakażenie przebiega bezobjawowo. </p>
Wśród chorych na Podkarpaciu u 26 doszło do uszkodzenia nerek, naczyń krwionośnych i wątroby. Pięć osób wymagało dializ</b> mówi Wacław Bentkowski, ordynator oddziału nefrologii i dializoterapii w Wojewódzkim Szpitalu Specjalistycznym w Rzeszowie, który temat wirusów hanta omawiał na ostatniej konferencji Polskiego Towarzystwa Nefrologicznego. U jednego z pacjentów przebieg choroby był tak ciężki, że potrzebny był przeszczep nerek. </p>
<p>Ordynator dodaje, że<b> choroba dotyka ludzi w różnym wieku, zarówno kobiet, jak i mężczyzn</b>. To kwestia odporności. </p>
<p>- Leczyłem na swoim oddziale pięciu pacjentów. Francuzkę, która wyszła za Polaka i razem prowadzili ekologiczne gospodarstwo sprzedając kozie sery, żywiąc się naturalnymi produktami. Mogła się więc zetknąć z gryzoniami mówi. </p>
<p>Kobieta była w 10 tygodniu ciąży. Trafiła do szpitala z ostrą niewydolnością nerek. Potrzebne były dializy. Na szczęście nie doszło do trwałego uszkodzenia nerek. </p>
<p>- Urodziła zdrowego synka, a nie tak dawno drugie dziecko mówi ordynator. - Kolejny pacjent to kierownik piekarni, który łapał myszy na łapkę. Inny to nauczyciel, który zaraził się podczas rozbiórki starego domu rodziców, wybierając piasek spod podłogi. U nich też finał choroby był szczęśliwy. Zachorował też artysta ludowy pracujący w skansenie, gdzie, jak mówi "myszy jest do czorta .</p>
<p> Wylicza, że<b> w Europie dochodzi do 6 tys. zakażeń rocznie</b>. Eksperci zastanawiają się, czy grozi nam epidemia. Specjalistyczne laboratorium w Belgii bada tylko wirusy Hanta. </p>
<p>Po raz pierwszy hantawirusa wykryto w Korei w latach 70. w mieście Hanta. Dziś zakażenia występują na wszystkich kontynentach.</p>
Sprawdź treści Premium. Zarejestruj się już dziś 
<p> Kup online </p>
<p> Zamów najnowsze wiadomości </p>
<p> Przeczytaj kolejny artykułzamknij okno X Podtopienia w Ropczycach. Trwa szacowanie strat </p>
<p> Polecamy Regiopedia - podkarpackie Dołącz do nas w Google+</p>
<p> Moto Nieruchomości Randki Zarejestruj się </p>
<p> Logowanie dla użytkownika </p>
<p> E-sklepy Praca Ekstra Magazyn </p>
<p>z Mediów Regionalnych Sprawdź alarm24 Kliknij i wyślij nam swojego newsa! Najczęściej czytane Forum Serwisy tematyczne Sonda Brak ankiety. Wideo Moto Dom Praca Bazar Katalog firm Promocje Fotograficzne wspomnienia w jednej książce! Manicure hybrydowy od 25 zł! Piękna bez wysiłku? Przekonaj się sama! Twój samochód potrzebuje odświeżenia? Wiosna w górach. Szczawnica, 2 osoby, 5 dni, 239 zł </p>
<p> Kontakt z reklamą </p>
<p> Kontakt z redakcją </p>
<p> Kontakt z marketingiem </p>
<p> Kontakt z dystrybucją </p>
<p> Kontakt z AR24 </p>
<p> Zadzwoń </p>
<p> Napisz maila: </p>
<p> Napisz na Gadu-Gadu: 42701375</p>
<p> Napisz na Skype: nowiny24</p>
<p> Serwisy powiatowe</p>
<p> Więcej Serwisy tematyczne</p>
<p> Serwisy społecznościowe</p>
<p> Serwis nowiny24.pl</p>
<p> nowiny24 są częścią grupy Media Regionalne Media Regionalne sp. z o.o. w Warszawie zastrzegają, iż rozpowszechnianie jakichkolwiek artykułów i materiałów zamieszczonych w portalu www.nowiny24.pl jest dozwolone wyłącznie z zachowaniem warunków korzystania z treści. Jakiekolwiek użycie treści wykraczające poza ww. warunki jest zabronione bez pisemnej zgody Mediów Regionalnych i nabycia licencji. Sprawdź, w jaki sposób możesz uzyskać licencję na wykorzystanie treści. </p>
<p> Naruszenie tych zasad jest łamaniem prawa i grozi odpowiedzialnością karną. </p>
<p> Polityka dotycząca plików cookie</p>
<p> Wszelkie prawa zastrzeżone. Media Regionalne sp. z o.o. w Warszawie. 2001-2013. </p>
</body></html>
