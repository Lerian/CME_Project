<html><body><div><div id="midcol" class="article">&#13;
&#13;
                    &#13;
&#13;
                    &#13;
                    &#13;
                    <h1>Uni-Pharma: Ευρωπαϊκή και ελληνική βράβευση επιχειρηματικής αριστείας</h1>&#13;
&#13;
                    <p class="grey">Ημερομηνία δημοσίευσης: 14 Νοεμβρίου 2011</p>&#13;
&#13;
                    <p class="spcr"/>&#13;
                    &#13;
                    <b class="b1"/><b class="b2"/>&#13;
                        &#13;
                    <b class="b2"/><b class="b1"/>&#13;
&#13;
					<p class="spcr"/>&#13;
                    &#13;
                    <like show_faces="false" font="tahoma"/>&#13;
&#13;
                            <p id="adv468">Προβολή&#13;
                            &#13;
                            </p>&#13;
							  &#13;
					  <div><img src="http://www.iatronet.gr/photos/enimerosi/unipharma-tseti-225.jpg"/></div>&#13;
					  &#13;
                        <p>&#13;
&#13;
</p><p>Με τη βράβευση Ευρωπαϊκής Πιστοποίησης EFQM ‘Recognized for Excellence in Europe’ (Αναγνώριση για την Επιχειρηματική Αριστεία) - Τεσσάρων Αστέρων και την Εθνική Πιστοποίηση της ΕΕΔΕ για την ‘Επίτευξη των Αρχών της Επιχειρηματικής Αριστείας’- Αργυρή Διάκριση, τιμάται αύριο Τρίτη στο Μέγαρο Μουσικής, η φαρμακοβιομηχανία ‘UNI - PHARMA ΚΛΕΩΝ ΤΣΕΤΗΣ ΦΑΡΜΑΚΕΥΤΙΚΑ ΕΡΓΑΣΤΗΡΙΑ Α.Β.Ε.Ε’.</p>&#13;
&#13;
<p>Οι επικεφαλής της εταιρείας, κυρίες Ιουλία και Ειρήνη Τσέτη,η δεύτερη γενιά της οικογενειακής επιχείρησης, χαρακτηρίζουν το βραβείο αυτό, ‘ως επιστέγασμα των αδιάκοπων προσπαθειών της προς την Επιχειρηματική Αριστεία.</p>&#13;
&#13;
<p>Από την απαρχή του ταξιδιού μας στην Επιχειρηματική Αριστεία, σημειώνει η διευθύνουσα σύμβουλος της Unipharma ΑΕ και Intermed ΑΕ και αντιπρόεδρος της Πανελλήνιας Ένωσης Φαρμακοβιομηχανίας κ. Ιουλία Τσέτη, ‘όλοι οι εργαζόμενοι συμμετέχουν με προσήλωση, ενθουσιασμό και ομαδικότητα στη δημιουργία πάθους και δέσμευσης στον οργανισμό μας για τη συνεχή βελτίωση των επιχειρησιακών διαδικασιών σε νευραλγικούς λειτουργικούς τομείς. Αποστολή μας είναι η ανάπτυξη, η παραγωγή και η διάθεση φαρμακευτικών προϊόντων προστιθέμενης αξίας που θα απαλλάξουν τους συνανθρώπους μας από ασθένειες και θα συμβάλλουν στη βελτίωση της Ποιότητας Ζωής τους. Με συναίσθηση επομένως της κοινωνικής ευθύνης που φέρουν οι ενέργειές μας δεσμευθήκαμε να κατευθύνουμε με τρόπο συστηματικό και συνεχή τις δυνάμεις μας προς την επίτευξη διαρκώς υψηλότερων επιπέδων Αριστείας κινητοποιώντας και ενθαρρύνοντας όλους τους Συμμέτοχους (stakeholders) σε μια προσπάθεια διαρκούς προόδου και ωριμότητας, στην οποία μέσω της συμμετοχής μας στο θεσμό των Επιπέδων Επιχειρηματικής Αριστείας EFQM αφοσιωνόμαστε με ενθουσιασμό και υψηλές μελλοντικές προσδοκίες’.</p>&#13;
&#13;
<p>Το ‘άρξασθαι’ της εταιρείας το πραγματοποίησε ο Κλέων Τσέτης φαρμακοποιός, ο οποίος δημιούργησε την Uni-Pharmaτο 1967, και ο οποίος ‘έφυγε’ πριν δύο χρόνια.</p>&#13;
&#13;
<p>Ο Κλέων Τσέτης, είχε το όραμα να ενδυναμώσει την θέση των ελληνικών φαρμακευτικών επιχειρήσεων στο ελληνικό βιομηχανικό περιβάλλον. Χρησιμοποιώντας μοντέρνα και καινοτόμα τεχνολογία, συνδυάζοντας την έρευνα και ανάπτυξη, δημιούργησε νέες γαληνικές φόρμες σε ήδη υπάρχοντα φάρμακα. Αξίζει να σημειώσουμε, ότι η Unipharma κατάφερε να εισαγάγει για πρώτη φορά στην αγορά, φαινοβαρβιτάλη σε σταγόνες, μια λύση, η οποία έγινε ευρέως αποδεκτή από τους παιδιάτρους, διότι μέχρι τότε, η φαινοβαρβιτάλη ήταν διαθέσιμη μόνο σε ταμπλέτες.</p>&#13;
&#13;
<p>Οι κυριότεροι σταθμοί της Unipharma είναι οι εξής:</p>&#13;
&#13;
<ul>&#13;
	&#13;
<li>Το 1977 τοSalospirεισήχθη στην αγορά και ήταν το πρώτο προϊόν με ακετυλοσαλυκιλικό οξύ, το οποίο εισήχθη στην Ευρώπη με την μορφή εντεροδιαλυτών δισκίων. </li>&#13;
	&#13;
<li>Το 1992 ηUni-Pharmaέγινε η πρώτη εταιρεία στον κόσμο, που εισήγαγε παρακεταμόλη σε ενέσιμη μορφή. Πρόκειται για το γνωστό προϊόνApotelτο οποίο χρησιμοποιείται κυρίως για νοσοκομειακή χρήση. </li>&#13;
	&#13;
<li>Το προϊόν της εταιρείας Τ4για παθήσεις του θυρεοειδούς, το οποίο κυκλοφόρησε σε 18 διαφορετικές συγκεντρώσεις, εκτόξευσε στην κυριολεξία την εταιρεία, αφού προώθησε την εξατομικευμένη δοσολογία για κάθε ασθενή. </li>&#13;
</ul>&#13;
&#13;
<p>Επιπλέον η διοίκηση της εταιρείας, δημιούργησε πριν μερικά χρόνια την Intermed SA, μια απόλυτα Ελληνική εταιρεία, η οποία συνδυάζει την παραγωγή φαρμακευτικών και καλλυντικών προϊόντων υψηλής ποιότητας και αποτελεσματικότητας, σε δικό της Εργαστήριο Έρευνας και Ανάπτυξης.</p>&#13;
	                        &#13;
                &#13;
                <like show_faces="false" font="tahoma"/>&#13;
&#13;
                <p class="spcr"/>&#13;
&#13;
                <b class="b1"/><b class="b2"/>&#13;
                    &#13;
                <b class="b2"/><b class="b1"/>&#13;
&#13;
                <p class="spcr"/>&#13;
                <p class="spcr"/>&#13;
                <a href="/iatriko-forum/"><img src="http://www.iatronet.gr/img/iatriko_forum_btn.gif" alt="Έχετε απορίες; - Ρωτήστε τους Ειδικούς μας"/></a><a href="http://www.facebook.com/iatronet" target="_blank"><img src="http://www.iatronet.gr/img/facebook_btn.gif" alt="Ακολουθήστε το iatronet.gr στο facebook" hspace="10"/></a><a href="http://twitter.com/iatronet" target="_blank"><img src="http://www.iatronet.gr/img/twitter_btn.gif" alt="Ακολουθήστε το iatronet.gr στο twitter"/></a>&#13;
                <p class="spcr"/>&#13;
                &#13;
<p class="spcr"/>&#13;
&#13;
&#13;
<p class="spcr"/><b class="b1"/><b class="b2"/><p class="bxhh"><h3>Σύνδεσμοι διαφημιζομένων</h3></p><b class="b2"/><b class="b1"/>&#13;
&#13;
<p class="spcr"/>&#13;
<p id="adv468">&#13;
&#13;
&#13;
</p>&#13;
				</div>&#13;
				</div></body></html>
