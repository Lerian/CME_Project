<html><body><div><table class="contentpaneopen">
			<tr>
								<td align="left" class="contentheading">
				Ένα φιλόδοξο έργο για την έγκαιρη και έγκυρη διάγνωση και παρακολούθηση ανοϊκών ασθενών 								</td>
								<td align="right" class="buttonheading">
				<a href="http://www.express.gr/">
				<img src="http://www.express.gr/images/M_images/printButton.png" alt="" align="middle" name="image" border="0"/>				</a>
				</td>
							<td align="left" class="buttonheading">
			<a href="http://www.express.gr/">
			<img src="http://www.express.gr/images/M_images/emailButton.png" alt="" align="middle" name="image" border="0"/>			</a>
			</td>
				<td align="left" valign="center" class="buttonheading">
				<img src="http://www.express.gr/images/siteimg/spacer.gif" border="0"/>
				</td>
				<td align="left" valign="center" class="buttonheading">
				<a class="help"><img src="http://www.express.gr/images/a1.gif" border="0"/></a>
				</td>
				
				<td align="left" valign="center" class="buttonheading">
				<a class="help"><img src="http://www.express.gr/images/a2.gif" border="0"/></a>
				</td>
				<td align="left" valign="center" class="buttonheading">
				<a class="help"><img src="http://www.express.gr/images/a3.gif" border="0"/></a>
				</td>
						</tr>
			</table>
			
		<table class="contentpaneopen">
				<tr>
			<td class="date" align="left" colspan="2" valign="top">
			<span class="createdate">
			 Πηγή: <a class="external" href="http://www.express.gr">Express.gr</a>		<font class="createdate"> 03/11/11-16:49<br/><br/></font></span></td>
			</tr>
					<tr>
			<td id="resize" class="size5" align="left" valign="top" colspan="2">
			<br/>&#13;
&#13;
Ένα φιλόδοξο έργο για την έγκαιρη και έγκυρη διάγνωση και παρακολούθηση &#13;
ατόμων με άνοια υλοποιείται από 11 ευρωπαϊκές χώρες μεταξύ των οποίων &#13;
και η Ελλάδα. Πρόκειται για το Dem@Care, το οποίο αφορά στην ανάπτυξη &#13;
ενός ολοκληρωμένου συστήματος για την από απόσταση παρακολούθηση, &#13;
διάγνωση και υποστήριξη των ατόμων που βρίσκονται στα πρώτα και μεσαία &#13;
στάδια άνοιας. Το συντονισμό του έργου, η εναρκτήρια  συνάντηση του &#13;
οποίου πραγματοποιήθηκε σήμερα στη Θεσσαλονίκη, έχει αναλάβει το &#13;
Ινστιτούτο Πληροφορικής και Τηλεματικής (ΙΠΤΗΛ) του ΕΚΕΤΑ (Εθνικό Κέντρο&#13;
 Τεχνολογικής Ερευνας και Ανάπτυξης).<br/><br/>   &#13;
	«Στόχος, πέρα από την ακριβέστερη διάγνωση και εξατομικευμένη θεραπεία,&#13;
 είναι η δυνατότητα παραμονής για όσο το δυνατό μεγαλύτερο διάστημα στο &#13;
χώρο κατοικίας και όχι νοσηλείας. Με το πρόγραμμα αυτό θα μπορεί να &#13;
δοθεί στον ασθενή μια εξατομικευμένη θεραπεία ανάλογα με τις ανάγκες &#13;
του. Το πρόγραμμα αυτό θα συμβάλει στην έγκυρη διάγνωση διότι συνήθως &#13;
δεν είναι αντικειμενικά τα αποτελέσματα των τεστ στα οποία υποβάλλεται ο&#13;
 ανοϊκός ασθενής στο ιατρείο, ενώ η δυνατότητα της παρακολούθησης που θα&#13;
 παρέχει το πρόγραμμα θα συμβάλλει στον εντοπισμό συμπτωμάτων που δεν &#13;
εντοπίζονται με ένα τεστ και στην έγκυρη διάγνωση» αναφέρει στο ΑΠΕ-ΜΠΕ ο&#13;
 ερευνητής του ΙΠΤΗΛ και συντονιστής του προγράμματος Dem@Care Ιωάννης &#13;
Κομπατσιάρης.<br/><br/>   &#13;
	Σε πρώτη φάση, όπως ανέφερε ο κ Κομπατσιάρης, θα γίνουν δοκιμές με τη &#13;
συμμετοχή ανοϊκών σε ελεγχόμενα εργαστήρια σε ένα περιβάλλον &#13;
προσομοίωσης, ενώ στη συνέχεια θα συνεχιστεί η πειραματική εφαρμογή σε &#13;
πραγματικά σπίτια ασθενών οι οποίο το επιθυμούν. Δοκιμές θα γίνουν στην &#13;
Ιρλανδία, τη Σουηδία, τη Γαλλία και την Ελλάδα ενώ το έργο θα &#13;
ολοκληρωθεί σε τέσσερα χρόνια και στη συνέχεια θα τεθεί σε εφαρμογή. &#13;
Όταν το πρόγραμμα αυτό ολοκληρωθεί και τεθεί σε εφαρμογή  ο ασθενής θα &#13;
μένει στο σπίτι του, όπου  θα έχουν τοποθετηθεί πολλαπλοί αισθητήρες που&#13;
 θα καταγράφουν τις καθημερινές του δραστηριότητες τα συναισθήματα, τις &#13;
διαταραχές λόγου και ζωτικών λειτουργιών ενώ παράλληλα θα υπάρχουν και &#13;
δικλείδες ασφαλείας για τη προστασία της ιδιωτικής ζωής. <br/><br/>   &#13;
	«Η ραγδαία αύξηση των περιστατικών άνοιας σε συνδυασμό με τον διαρκώς &#13;
αυξανόμενο μέσο όρο ηλικίας του πληθυσμού, την καθιστούν κεντρικό &#13;
πρόβλημα των σύγχρονων κοινωνιών. Οι επιπτώσεις της στην ποιότητα ζωής &#13;
των πασχόντων και του περίγυρού τους είναι ιδιαίτερα σοβαρές, με &#13;
ταυτόχρονες κοινωνικοοικονομικές προεκτάσεις στα συστήματα υγείας. Τα &#13;
προβλήματα αυτά καθιστούν απαραίτητη την έρευνα σε νέους τομείς με &#13;
στόχους όπως η ακρίβεια διάγνωσης και η βελτίωση της ποιότητα ζωής των &#13;
ατόμων που πάσχουν από άνοια» επισήμανε από τη πλευρά της η καθηγήτρια &#13;
Νευρολογίας στο ΑΠΘ, Μάγδα Τσολάκη.



<table border="0"><tr><td align="left"/><td align="right">

	<br/>
	



	
	
	
	<br/><div align="right"><a target="_blank" href="http://www.express.gr/index2.php?option=ozo_rssxt&amp;type=RSS0.91&amp;no_html=1&amp;cat=ΥΓΕΙΑ" void=""><img src="http://www.express.gr/images/rss.gif" border="0"/></a> <a href="http://www.facebook.com/share.php?u=&lt;url&gt;" target="_blank" class="fb_share_link"><img src="http://www.express.gr/siteimg/facebook.gif" border="0"/></a></div></td></tr></table>			</td>
		</tr>
				</table>
					</div></body></html>
