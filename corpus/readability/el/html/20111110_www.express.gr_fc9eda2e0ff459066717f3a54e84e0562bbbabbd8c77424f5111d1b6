<html><body><div><table class="contentpaneopen">
			<tr>
								<td align="left" class="contentheading">
				Ανακαλύφθηκε νέα μέθοδος επικοινωνίας με ανθρώπους «φυτά» 								</td>
								<td align="right" class="buttonheading">
				<a href="http://www.express.gr/">
				<img src="http://www.express.gr/images/M_images/printButton.png" alt="" align="middle" name="image" border="0"/>				</a>
				</td>
							<td align="left" class="buttonheading">
			<a href="http://www.express.gr/">
			<img src="http://www.express.gr/images/M_images/emailButton.png" alt="" align="middle" name="image" border="0"/>			</a>
			</td>
				<td align="left" valign="center" class="buttonheading">
				<img src="http://www.express.gr/images/siteimg/spacer.gif" border="0"/>
				</td>
				<td align="left" valign="center" class="buttonheading">
				<a class="help"><img src="http://www.express.gr/images/a1.gif" border="0"/></a>
				</td>
				
				<td align="left" valign="center" class="buttonheading">
				<a class="help"><img src="http://www.express.gr/images/a2.gif" border="0"/></a>
				</td>
				<td align="left" valign="center" class="buttonheading">
				<a class="help"><img src="http://www.express.gr/images/a3.gif" border="0"/></a>
				</td>
						</tr>
			</table>
			
		<table class="contentpaneopen">
				<tr>
			<td class="date" align="left" colspan="2" valign="top">
			<span class="createdate">
			 Πηγή: <a class="external" href="http://www.express.gr">Express.gr</a>		<font class="createdate"> 10/11/11-13:32<br/><br/></font></span></td>
			</tr>
					<tr>
			<td id="resize" class="size5" align="left" valign="top" colspan="2">
			<br/>&#13;
&#13;
Βρετανοί, Καναδοί και Βέλγοι επιστήμονες ανέπτυξαν μία νέα τεχνική &#13;
επικοινωνίας με ανθρώπους που βρίσκονται σε κατάσταση «φυτού», λόγω &#13;
εγκεφαλικής βλάβης. Μπορούν έτσι να διαπιστώνουν πόσοι από τους ασθενείς&#13;
 έχουν τελικά επίγνωση του τι γίνεται γύρω τους και δεν είναι πλήρως &#13;
αποκομμένοι από το περιβάλλον τους, όπως εκ πρώτης όψεως δείχνουν.<br/><br/>   &#13;
Οι&#13;
 ερευνητές κατάφεραν να μετρήσουν την ηλεκτρική δραστηριότητα στον &#13;
εγκέφαλο των ασθενών και να ανιχνεύσουν ίχνη συνείδησης σε μερικούς από &#13;
αυτούς, δίνοντας κάποιες ελπίδες για τη δυνατότητα μιας αλληλεπίδρασης &#13;
μαζί τους στο μέλλον. Μέχρι πρόσφατα ήταν ουσιαστικά αδύνατο να ξέρουν &#13;
οι γιατροί αν ένας άνθρωπος «φυτό» έχει την παραμικρή επίγνωση.<br/><br/>   &#13;
Οι&#13;
 ερευνητές, μ'Α επικεφαλής τον καθηγητή 'Αντριαν Όουεν του Κέντρου &#13;
Εγκεφάλου και Νου του πανεπιστημίου του Δυτικού Οντάριο, που δημοσίευσαν&#13;
 τη σχετική μελέτη στο ιατρικό περιοδικό "The Lancet", σύμφωνα με το BBC&#13;
 και τα πρακτορεία Ρόιτερ και Γαλλικό, ανέφεραν ότι η μέθοδος με τη &#13;
βοήθεια ηλεκτροεγκεφαλογραφήματος είναι ανώδυνη, καθώς αφορά μόνο την &#13;
προσάρτηση ηλεκτροδίων στον εγκέφαλο. Μάλιστα, ευελπιστούν ότι &#13;
μελλοντικά θα μπορούσε να αξιοποιηθεί ως ένα προσιτό κλινικό διαγνωστικό&#13;
 εργαλείο από τους γιατρούς, καθώς οι ηλεκτροεγκεφαλογράφοι είναι &#13;
σχετικά φθηνοί, ενώ μπορεί να είναι και φορητοί, άρα ο σχετικός έλεγχος &#13;
θα μπορούσε να γίνει ακόμα και στο κρεβάτι του ασθενούς στο σπίτι του.<br/><br/>   &#13;
Όταν&#13;
 κάποιος βρίσκεται σε «φυτική» κατάσταση, δεν είναι σε κώμα, αλλά &#13;
βρίσκεται σε πλήρη παράλυση και δεν δείχνει ότι έχει καμία επίγνωση του &#13;
εαυτού του ή του περιβάλλοντός του. Τα πειράματα έγιναν με 16 ασθενείς &#13;
«φυτά» στο νοσοκομείο 'Αντενμπρουκ του Κέμπριτζ και στο πανεπιστημιακό &#13;
νοσοκομείο της Λιέγης στο Βέλγιο. <br/><br/>   &#13;
Οι ερευνητές ζήτησαν από τους ασθενείς να φανταστούν ότι κουνάνε τα &#13;
δάχτυλά τους ή ότι σφίγγουν τη γροθιά τους. Οι μετρήσεις του εγκεφάλου &#13;
έδειξαν ότι τρεις από αυτούς, ηλικίας 20 έως 45 ετών, ήσαν σε θέση να &#13;
καταλάβουν και να ακολουθήσουν τις εντολές των επιστημόνων, ένας μάλιστα&#13;
 το έκανε πάνω από 100 φορές, δείχνοντας ότι έχει σαφώς συνείδηση του &#13;
περιβάλλοντος. Η ανταπόκριση των ασθενών βεβαιώθηκε, επειδή οι ίδιες &#13;
περιοχές του εγκεφάλου ενεργοποιούνται είτε όταν κανείς κάνει μία &#13;
πραγματική κίνηση, είτε όταν απλώς την φαντάζεται.<br/><br/>   &#13;
Πέρυσι οι επιστήμονες είχαν δείξει ότι οι ασθενείς «φυτά» μπορούν να &#13;
επικοινωνήσουν στοιχειωδώς με τη βοήθεια της λειτουργικής μαγνητικής &#13;
τομογραφίας (fMRI), όμως ο απαιτούμενος εξοπλισμός είναι πιο πολύπλοκος,&#13;
 πιο ακριβός και όχι φορητός, ενώ η νέα μέθοδος επικοινωνίας με &#13;
ηλεκτροεγκεφαλογράφο απλοποιεί τα πράγματα τόσο για τους ασθενείς όσο &#13;
και για τους γιατρούς. Μελλοντικά, ελπίζεται ότι, με τη βοήθεια της &#13;
τεχνολογίας, μερικοί τουλάχιστον ασθενείς παγιδευμένοι στην ακινησία και&#13;
 στη σιωπή, θα καταφέρουν να επικοινωνήσουν πιο ενεργητικά και &#13;
εκφραστικά με τους γύρω τους, πέρα από ένα απλό «ναι» και «όχι», &#13;
κουνώντας με το νου τους «κέρσορες» υπολογιστών και «υπαγορεύοντας» &#13;
φράσεις σε κομπιούτερ.<br/>



<table border="0"><tr><td align="left"/><td align="right">

	<br/>
	



	
	
	
	<br/><div align="right"><a target="_blank" href="http://www.express.gr/index2.php?option=ozo_rssxt&amp;type=RSS0.91&amp;no_html=1&amp;cat=ΥΓΕΙΑ" void=""><img src="http://www.express.gr/images/rss.gif" border="0"/></a> <a href="http://www.facebook.com/share.php?u=&lt;url&gt;" target="_blank" class="fb_share_link"><img src="http://www.express.gr/siteimg/facebook.gif" border="0"/></a></div></td></tr></table>			</td>
		</tr>
				</table>
					</div></body></html>
