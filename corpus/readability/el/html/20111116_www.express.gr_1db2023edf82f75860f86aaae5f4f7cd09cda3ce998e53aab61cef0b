<html><body><div><table class="contentpaneopen">
			<tr>
								<td align="left" class="contentheading">
				Βρετανία: Η Ιατρική Ενωση ζητεί την απαγόρευση του καπνίσματος μέσα στο αυτοκίνητο &#13;
								</td>
								<td align="right" class="buttonheading">
				<a href="http://www.express.gr/">
				<img src="http://www.express.gr/images/M_images/printButton.png" alt="" align="middle" name="image" border="0"/>				</a>
				</td>
							<td align="left" class="buttonheading">
			<a href="http://www.express.gr/">
			<img src="http://www.express.gr/images/M_images/emailButton.png" alt="" align="middle" name="image" border="0"/>			</a>
			</td>
				<td align="left" valign="center" class="buttonheading">
				<img src="http://www.express.gr/images/siteimg/spacer.gif" border="0"/>
				</td>
				<td align="left" valign="center" class="buttonheading">
				<a class="help"><img src="http://www.express.gr/images/a1.gif" border="0"/></a>
				</td>
				
				<td align="left" valign="center" class="buttonheading">
				<a class="help"><img src="http://www.express.gr/images/a2.gif" border="0"/></a>
				</td>
				<td align="left" valign="center" class="buttonheading">
				<a class="help"><img src="http://www.express.gr/images/a3.gif" border="0"/></a>
				</td>
						</tr>
			</table>
			
		<table class="contentpaneopen">
				<tr>
			<td class="date" align="left" colspan="2" valign="top">
			<span class="createdate">
			 Πηγή: <a class="external" target="_blank" href="http://www.ana.gr">ΑΠΕ</a>		<font class="createdate"> 16/11/11-12:15<br/><br/></font></span></td>
			</tr>
					<tr>
			<td id="resize" class="size5" align="left" valign="top" colspan="2">
			<br/>&#13;
&#13;
Η Βρετανική Ιατρική Ένωση (BMA) κάλεσε σήμερα την κυβέρνηση να απαγορεύσει το &#13;
κάπνισμα μέσα στα αυτοκίνητα --εφαρμόζοντας δηλαδή ό,τι ισχύει για τους &#13;
δημόσιους χώρους-- ώστε να προστατεύονται οι παθητικοί καπνιστές. Η Ένωση επικαλείται στοιχεία από σχετικές επιστημονικές έρευνες σύμφωνα με τα &#13;
οποία τα επίπεδα των τοξινών μέσα σε ένα αυτοκίνητο είναι έως και 23 φορές &#13;
υψηλότερα από εκείνα μέσα σε ένα μπαρ όπου επιτρέπεται το κάπνισμα.<br/><br/>&#13;
Η Ένωση αναφέρει ότι ο καλύτερος τρόπος για την προστασία των παιδιών καθώς και &#13;
των μη καπνιζόντων ενηλίκων θα είναι η καθολική απαγόρευση του καπνίσματος στο &#13;
αυτοκίνητο, ακόμη κι αν στο όχημα δεν επιβαίνουν άλλοι. Προσθέτει ότι οι νέοι είναι ιδιαίτερα ευάλωτοι στο παθητικό κάπνισμα καθώς ο &#13;
οργανισμός τους απορροφά περισσότερες τοξίνες και το ανοσοποιητικό τους σύστημα &#13;
είναι λιγότερο ανεπτυγμένο. Από έρευνες προκύπτει ότι το παθητικό κάπνισμα μπορεί να αυξήσει τον κίνδυνο &#13;
εμφάνισης μίας σειράς παθήσεων, όπως το σύνδρομο αιφνίδιου θανάτου στα βρέφη &#13;
και το άσθμα, ενώ επιδεινώνει και την λειτουργία των πνευμόνων.<br/><br/>&#13;
Οι ηλικιωμένοι είναι επιρρεπείς στα αναπνευστικά προβλήματα τα οποία μπορεί να &#13;
επιδεινωθούν από την εισπνοή του καπνού του τσιγάρου, προειδοποιούν οι γιατροί. Αυτές οι ευάλωτες ομάδες ενδέχεται να μην μπορούν να αρνηθούν την επιβίβαση σε &#13;
οχήματα με καπνό, αναφέρει η BMA. Σε καμία περιοχή της Αγγλίας δεν ισχύει μέχρι στιγμής η απαγόρευση, παρότι οι &#13;
βουλευτές στη Βόρεια Ιρλανδία πρόκειται να συζητήσουν το θέμα. Στο μεταξύ, στην Ουαλία έχει ξεκινήσει εκστρατεία ενημέρωσης του κοινού για &#13;
τους κινδύνους από το κάπνισμα μέσα στο αυτοκίνητο. Αξιωματούχοι έχουν δηλώσει &#13;
ότι αν αυτή δεν επιτύχει κατά τα επόμενα τρία χρόνια τότε θα εφαρμοστεί η &#13;
απαγόρευση.<br/><br/>&#13;
Στην Αγγλία και τη Σκοτία πάντως δεν εξετάζεται η ψήφιση σχετικού νόμου επί του &#13;
παρόντος. Η Ένωση, ωστόσο, θεωρεί ότι πρέπει να ληφθούν αυστηρά μέτρα.&#13;
Η Δρ Βίβιεν Νέιθανσον, διευθύντρια του τμήματος επαγγελματικών δραστηριοτήτων &#13;
της BMA, δηλώνει: "Κάθε χρόνο στην Αγγλία σημειώνονται περισσότεροι από 80.000 &#13;
θάνατοι εξαιτίας του καπνίσματος. Το ποσοστό αυτό ανέρχεται σε έξι εκατομμύρια &#13;
παγκοσμίως. Το Ηνωμένο Βασίλειο πραγματοποίησε ένα μεγάλο βήμα προς τα εμπρός &#13;
στη μάχη κατά του καπνίσματος απαγορεύοντάς το σε όλους τους κλειστούς χώρους &#13;
αλλά μπορούν να γίνουν περισσότερα. Καλούμε τις αρχές σε όλη την επικράτεια να &#13;
κάνουν το τολμηρό και θαρραλέο βήμα της απαγόρευσης στα ιδιωτικά οχήματα".<br/>&#13;
Η ίδια προσθέτει ότι "τα στοιχεία για την επέκταση της νομοθεσίας κατά του &#13;
καπνίσματος είναι συνταρακτικά".<br/>&#13;
Ο πρωθυπουργός Ντέιβιντ Κάμερον, πρώην καπνιστής ο ίδιος, δήλωσε ότι στηρίζει &#13;
την παρούσα απαγόρευση του καπνίσματος σε δημόσιους χώρους.<br/><br/> &#13;
Έκθεση που συνέταξε πολυκομματική ομάδα βουλευτών αναφέρει ότι θα πρέπει να &#13;
εξεταστούν παράλληλα και μη νομοθετικά μέτρα. Η Πολυκομματική Κοινοβουλευτική Ομάδα για το Κάπνισμα και την Υγεία αναφέρει &#13;
ότι μία άμεση απαγόρευση θα ήταν "αντιπαραγωγική" καθώς απαιτείται ομοφωνία &#13;
στην κοινωνία πριν από την λήψη ενός τέτοιου μέτρου. Επισημαίνει επίσης ότι ο &#13;
έλεγχος για την τήρηση του μέτρου είναι δύσκολος. Αντίθετα, η BMA θεωρεί ότι η απαγόρευση είναι εύκολο να ελεγχθεί και προσθέτει &#13;
ότι θα είχε επιπροσθέτως και το όφελος της πιθανής βελτίωσης της ασφάλειας &#13;
καθώς το κάπνισμα μπορεί να αποσπά την προσοχή του οδηγού.<br/><br/>&#13;
Ορισμένες ενώσεις υγείας συμφωνούν με την πρόταση της BMA, ωστόσο κάποιες άλλες &#13;
όπως οι Asthma UK και British Heart Foundation υποστηρίζουν ότι η όποια &#13;
απαγόρευση θα πρέπει να αφορά μόνο τα παιδιά. Το λόμπι όμως των καπνιστών, με την επωνυμία Forest, θεωρεί εντελώς &#13;
"αδικαιολόγητη" την απαγόρευση. Εκπρόσωπος του υπουργείου Υγείας της Αγγλίας είπε: "Δεν θεωρούμε ότι η &#13;
νομοθεσία είναι ο πιο αποτελεσματικός τρόπος να ενθαρρυνθούν οι άνθρωποι να &#13;
αλλάξουν τη συμπεριφορά τους." Ο ίδιος είπε ότι την άνοιξη θα ξεκινήσει &#13;
διαφημιστική εκστρατεία που θα επικεντρώνεται στους κινδύνους από το κάπνισμα &#13;
στο σπίτι και το αυτοκίνητο.<br/>&#13;
Πάντως, σε ορισμένα σημεία του κόσμου ήδη υφίσταται τέτοια απαγόρευση.<br/><br/>Κάποιες &#13;
πολιτείες του Καναδά, των ΗΠΑ και της Αυστραλίας, καθώς και ολόκληρη η Νότια &#13;
Αφρική, έχουν ψηφίσει σχετική νομοθεσία, αλλά σε κάθε περίπτωση επικεντρώνεται &#13;
στην απαγόρευση του καπνίσματος όπου παρευρίσκονται παιδιά.<br/>&#13;
<br/>



<table border="0"><tr><td align="left"/><td align="right">

	<br/>
	



	
	
	
	<br/><div align="right"><a target="_blank" href="http://www.express.gr/index2.php?option=ozo_rssxt&amp;type=RSS0.91&amp;no_html=1&amp;cat=ΥΓΕΙΑ" void=""><img src="http://www.express.gr/images/rss.gif" border="0"/></a> <a href="http://www.facebook.com/share.php?u=&lt;url&gt;" target="_blank" class="fb_share_link"><img src="http://www.express.gr/siteimg/facebook.gif" border="0"/></a></div></td></tr></table>			</td>
		</tr>
				</table>
					</div></body></html>
