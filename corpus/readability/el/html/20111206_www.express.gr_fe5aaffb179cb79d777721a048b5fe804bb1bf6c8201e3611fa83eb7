<html><body><div><td id="resize" class="size5" align="left" valign="top" colspan="2">
			<br/>&#13;
&#13;
Περίπου το 40% των ανδρών και 25% των γυναικών ροχαλίζουν σε &#13;
καθημερινή βάση. Στο παρελθόν δεν θεωρούνταν τίποτε περισσότερο παρά μία&#13;
 ακουστική ενόχληση που κρατούσε ξύπνιο το σύντροφό μας. Ο χαρακτηρισμός&#13;
 του ροχαλητού ως «διαταραχή της αναπνοής» είναι κατ'Α αρχήν εσφαλμένος, &#13;
διότι οι περισσότεροι υγιείς άνθρωποι ροχαλίζουν κάποιες νύχτες, σε &#13;
κάποια φάση του ύπνου τους, ιδίως όταν είναι πολύ κουρασμένοι. Το 30% &#13;
περίπου του γενικού πληθυσμού ροχαλίζει κάθε φορά πού κοιμάται, ενώ το &#13;
80% ροχαλίζει μόνο περιστασιακά.<p/>&#13;
<p><span id="more-5357"/></p>&#13;
<p>Συνήθως ροχαλίζουμε περιστασιακά, αλλά αν το ροχαλητό συμβαίνει συχνά&#13;
 μπορεί να επηρεάσει την ποσότητα και την ποιότητα του ύπνου μας καθώς &#13;
και αυτήν των άλλων μελών της οικογένειας.</p>&#13;
<p>Ο «κακός» ύπνος μπορεί να οδηγήσει σε ημερήσια κόπωση, &#13;
ευερεθιστότητα, και αυξημένα προβλήματα υγείας.Εάν το ροχαλητό σας, &#13;
κρατάει ξύπνιο το σύντροφό σας, αυτό μπορεί επίσης να δημιουργήσει &#13;
μεγάλα προβλήματα στη σχέση σας.</p>&#13;
&#13;
<p><strong>Η ηλικία:</strong> Στη μέση ηλικία, παρατηρείται μικρή στένωση του λαιμού μας, που συνοδεύεται με μείωση του τόνου των μυών αυτού.</p>&#13;
<p><strong>Η κατασκευή:</strong> Οι άνδρες έχουν πιο περιορισμένη δίοδο &#13;
του αέρα από ότι οι γυναίκες και έτσι έχουν περισσότερες πιθανότητες να &#13;
ροχαλίζουν. Ένας στενός λαιμός, ένα λυκόστομα, οι διευρυμένες &#13;
αδενοειδείς εκβλαστήσεις (κρεατάκια), συμβάλλουν στην εμφάνιση του &#13;
ροχαλητού.</p>&#13;
<p><strong>Προβλήματα της μύτης και των κόλπων:</strong> Αποκλεισμένοι &#13;
αεραγωγοί (π.χ. από βλέννα) κάνουν δύσκολη την εισπνοή με αποτέλεσμα να &#13;
δημιουργείται ένα κενό στο λαιμό, που μπορεί να οδηγήσει σε ροχαλητό.</p>&#13;
<p><strong>Παχυσαρκία:</strong> Η εναπόθεση λίπους και ο κακός μυϊκός τόνος συμβάλλουν στο ροχαλητό.</p>&#13;
<p><strong>Αλκοόλ, κάπνισμα και τα φάρμακα:</strong> Η πρόσληψη αλκοόλ, το κάπνισμα και ορισμένα φάρμακα μπορούν να αυξήσουν την μυϊκή χαλάρωση που θα οδηγήσει σε ροχαλητό.</p>&#13;
<p><strong>Η στάση του ύπνου:</strong> Αν κοιμηθείτε ανάσκελα &#13;
δημιουργείται χαλάρωση του μυϊκού τόνου του λαιμού σας, με αποτέλεσμα να&#13;
 μπλοκάρεται ο αεραγωγός και να προκαλείται ροχαλητό.</p>&#13;
<ul><li><strong>Υπάρχουν πολλές αποτελεσματικές λύσεις διαθέσιμες για να βοηθήσετε να σταματήσει το ροχαλητό σας.</strong></li></ul>&#13;
<p><strong>Χάστε βάρος:</strong> Χάνοντας βάρος μπορείτε να μειώσετε το &#13;
λιπώδη ιστό στο πίσω μέρος του λαιμού σας και να μειώσει ή ακόμα και να &#13;
εξαφανίσετε το ροχαλητό.</p>&#13;
<p><strong>Ασκηθείτε:</strong> Θα σας βοηθήσει στο να σταματήσετε το &#13;
ροχαλητό, γιατί η άσκηση οδηγεί στην τόνωση των μυών του λαιμού σας, η &#13;
οποία με τη σειρά της μπορεί να οδηγήσει σε λιγότερο ροχαλητό.</p>&#13;
<p><strong>Μην καπνίζετε:</strong> Εάν καπνίζετε, οι πιθανότητές να ροχαλίζετε είναι υψηλές.</p>&#13;
<p><strong>Αποφύγετε το αλκοόλ, υπνωτικά χάπια και ηρεμιστικά</strong>, ιδιαίτερα πριν τον ύπνο, επειδή χαλαρώνουν τους μυς στο λαιμό. Συζητήστε με το γιατρό σας για πιθανή αλλαγή θεραπείας.</p>&#13;
<p><strong>Διατηρήστε «καθαρή» τη μύτης σας από εκκρίσεις:</strong> Η βουλωμένη μύτη δημιουργεί δυσκολίες στην εισπνοή, η οποία με τη σειρά της οδηγεί σε ροχαλητό.</p>&#13;
<p><strong>Να διατηρείτε το περιβάλλον του υπνοδωματίου σας υγρό:</strong> Ο ξηρός αέρας μπορεί να ερεθίσει τις μεμβράνες στη μύτη και το λαιμό.</p>&#13;
<p>Τέλος, <strong>αποφύγετε την καφεΐνη και τα βαριά γεύματα</strong>.</p>&#13;
<p>Το ροχαλητό μπορεί μερικές φορές να είναι ένα προειδοποιητικό σημάδι &#13;
ενός πιο σοβαρού προβλήματος. Ο γιατρός πρέπει να αξιολογήσει αν κάποιος&#13;
 που ροχαλίζει μπορεί να έχει κάποιες άλλες διαταραχές ύπνου, όπως η &#13;
άπνοια ύπνου.</p><p><br/></p><p>Πηγή: e-diet.gr<br/></p>



<table border="0"><tr><td align="left"/><td align="right">

	<br/>
	



	
	
	
	<br/><div align="right"><a target="_blank" href="http://www.express.gr/index2.php?option=ozo_rssxt&amp;type=RSS0.91&amp;no_html=1&amp;cat=ΥΓΕΙΑ" void=""><img src="http://www.express.gr/images/rss.gif" border="0"/></a> <a href="http://www.facebook.com/share.php?u=&lt;url&gt;" target="_blank" class="fb_share_link"><img src="http://www.express.gr/siteimg/facebook.gif" border="0"/></a></div></td></tr></table>			</td>
		</div></body></html>
