<html><body><div><table class="contentpaneopen">
			<tr>
								<td align="left" class="contentheading">
				Θεσσαλονίκη: Εκδήλωση για την σεξουαλική υγεία 								</td>
								<td align="right" class="buttonheading">
				<a href="http://www.express.gr/">
				<img src="http://www.express.gr/images/M_images/printButton.png" alt="" align="middle" name="image" border="0"/>				</a>
				</td>
							<td align="left" class="buttonheading">
			<a href="http://www.express.gr/">
			<img src="http://www.express.gr/images/M_images/emailButton.png" alt="" align="middle" name="image" border="0"/>			</a>
			</td>
				<td align="left" valign="center" class="buttonheading">
				<img src="http://www.express.gr/images/siteimg/spacer.gif" border="0"/>
				</td>
				<td align="left" valign="center" class="buttonheading">
				<a class="help"><img src="http://www.express.gr/images/a1.gif" border="0"/></a>
				</td>
				
				<td align="left" valign="center" class="buttonheading">
				<a class="help"><img src="http://www.express.gr/images/a2.gif" border="0"/></a>
				</td>
				<td align="left" valign="center" class="buttonheading">
				<a class="help"><img src="http://www.express.gr/images/a3.gif" border="0"/></a>
				</td>
						</tr>
			</table>
			
		<table class="contentpaneopen">
				<tr>
			<td class="date" align="left" colspan="2" valign="top">
			<span class="createdate">
			 Πηγή: <a class="external" href="http://www.express.gr">Express.gr</a>		<font class="createdate"> 08/12/11-19:30<br/><br/></font></span></td>
			</tr>
					<tr>
			<td id="resize" class="size5" align="left" valign="top" colspan="2">
			<br/>&#13;
&#13;
Κατά 500 το χρόνο αυξάνονται τα κρούσματα του AIDS στην Ελλάδα, όπως &#13;
επισήμανε ο πρόεδρος της Επιστημονικής Εταιρείας Φοιτητών Ιατρικής &#13;
Ελλάδας (παράρτημα Θεσσαλονίκης), Κωνσταντίνος Ιμπριάλος, στο περιθώριο &#13;
εκδήλωσης που διοργάνωσε η Εταιρεία, με θέμα "Σεξουαλική Υγεία: Όσα θα &#13;
θέλατε να ρωτήσετε..."<br/><br/>   &#13;
	Παράλληλα, επισήμανε ότι στον ελληνικό πληθυσμό παρατηρήθηκε πως &#13;
500.000 άνδρες παρουσιάζουν στυτικές δυσλειτουργίες, ενώ για τον ιό των &#13;
ανθρωπίνων θηλωμάτων (HPV), είπε ότι  δεν αφορά μόνο στις γυναίκες αλλά &#13;
συγκεκριμένοι υπότυποί του μπορούν να προκαλέσουν άλλες μορφές καρκίνων &#13;
και σε άνδρες. <br/><br/>   &#13;
	Ο αναπληρωτής καθηγητής Υγιεινής και Κοινωνικής Ιατρικής Σχολής Α.Π.Θ.,&#13;
 Θεόδωρος Δαρδαβέσης, επισήμανε ότι το ανδρικό προφυλακτικό αποτελεί &#13;
αξιόπιστο μέσο αντισύλληψης και προστασίας έναντι σεξουαλικώς &#13;
μεταδιδόμενων νοσημάτων. Λειτουργεί ως φραγμός της διασποράς του &#13;
σπέρματος μέσα στον κόλπο και η χρήση του επιτάθηκε μετά την εμφάνιση &#13;
του AIDS. Πρόσθεσε, δε, ότι η αποτελεσματικότητά του βρίσκεται σε &#13;
συνάρτηση με την υπευθυνότητα του χρήστη και την επιδεξιότητα εφαρμογής.<br/><br/>   &#13;
&#13;
	Από την πλευρά του, ο Λουκάς Αθανασιάδης, επίκουρος καθηγητής &#13;
ψυχιατρικής -ψυχοσεξουαλικότητας ΑΠΘ, σημείωσε ότι η σεξουαλικότητα &#13;
είναι πολυσύνθετη και οι σεξουαλικές δυσλειτουργίες μπορεί να είναι &#13;
αποτέλεσμα της δράσης οργανικών, ψυχογενών ή μεικτής αιτιολογίας &#13;
παραγόντων. Οι ψυχογενείς αιτιολογικοί παράγοντες μπορεί να προδιαθέτουν&#13;
 το άτομο να αναπτύξει αργότερα την δυσλειτουργία, να παίζουν ένα &#13;
καταλυτικό ρόλο στην εμφάνιση της ή να συμβάλλουν στην διαιώνιση του &#13;
προβλήματος. Η θεραπεία των ψυχογενών σεξουαλικών δυσλειτουργιών &#13;
περιλαμβάνει φαρμακευτικές και μη φαρμακευτικές παρεμβάσεις, ενώ η καλή &#13;
σωματική και ψυχική υγεία συμβάλλουν πολύ σημαντικά στην καλή σεξουαλική&#13;
 υγεία.<br/><br/>   &#13;
	O καρκίνος του τραχήλου αποτελεί την δεύτερη συχνότερη κακοήθη νόσο των&#13;
 γυναικών παγκοσμίως (μετά τον καρκίνο του μαστού) - μάλιστα στον τρίτο &#13;
κόσμο αποτελεί την πρώτη αιτία θανάτου γυναικών από καρκίνο, υπογράμμισε&#13;
 ο καθηγητής Μαιευτικής-Γυναικολογίας Α.Π.Θ., Θεόδωρος Αγοραστός.Κύρια &#13;
αιτία για την κατάσταση αυτή αποτελεί το γεγονός ότι στην πράξη, &#13;
δυστυχώς, μόνο ένα μικρό ποσοστό των γυναικών κάνει σωστή εφαρμογή των &#13;
μεθόδων πρόληψης της νόσου (π.χ. τεστ Παπανικολάου). Έτσι, αποδείχθηκε &#13;
ότι μόνο οργανωμένα σε εθνικό επίπεδο προγράμματα μαζικού προληπτικού &#13;
πληθυσμιακού ελέγχου έχουν πιθανότητες επιτυχίας όσον αφορά στην πρόληψη&#13;
 του καρκίνου του τραχήλου. <br/><br/>   &#13;
	Παράλληλα, δήλωσε αισιόδοξος ότι η κατάσταση αυτή στο εγγύς μέλλον &#13;
είναι δυνατόν να αντιστραφεί, καθώς η μέθοδος ανίχνευσης και τυποποίησης&#13;
 του DNA του ιού ανθρωπίνων θηλωμάτων που προκαλεί τον καρκίνο, σε &#13;
κυτταρικό υλικό από τον τράχηλο της μήτρας γυναικών, γνωστή ως "HPV &#13;
test", άρχισε να εφαρμόζεται σε μικρότερη ή μεγαλύτερη κλίμακα στις &#13;
διάφορες χώρες του δυτικού κόσμου. Την πλέον καθοριστική όμως εφαρμογή &#13;
στην καθ' ημέρα πράξη της νέας γνώσης αποτελεί η ύπαρξη σήμερα ενός &#13;
προφυλακτικού εμβολίου εναντίον των δύο κυριότερων ογκογόνων τύπων του &#13;
HPV, τα μέχρι σήμερα αποτελέσματα χορήγησης του οποίου είναι ιδιαίτερα &#13;
ενθαρρυντικά. <br/><br/>   



<table border="0"><tr><td align="left"/><td align="right">

	<br/>
	



	
	
	
	<br/><div align="right"><a target="_blank" href="http://www.express.gr/index2.php?option=ozo_rssxt&amp;type=RSS0.91&amp;no_html=1&amp;cat=ΥΓΕΙΑ" void=""><img src="http://www.express.gr/images/rss.gif" border="0"/></a> <a href="http://www.facebook.com/share.php?u=&lt;url&gt;" target="_blank" class="fb_share_link"><img src="http://www.express.gr/siteimg/facebook.gif" border="0"/></a></div></td></tr></table>			</td>
		</tr>
				</table>
					</div></body></html>
