<html><body><div><td id="resize" class="size5" align="left" valign="top" colspan="2">
			<br/>&#13;
&#13;
Θέλετε να ενισχύσετε το ανοσοποιητικό σας και να πάψετε να κολλάτε &#13;
ιώσεις από το βήξιμο του διπλανού σας; Αν κάνετε τα παρακάτω ίσως και να&#13;
 πετάξετε -επιτέλους- τα χαρτομάντιλα.<p/>&#13;
<p><span id="more-5083"/></p>&#13;
&#13;
<p>Αν σας ξαναπούν να μην κάνετε μπάνιο με καυτό νερό, αγνοήστε τους. &#13;
Σύμφωνα με τον θεραπευτή Cornelis van Dalen ένα καυτό απολαυστικό μπάνιο&#13;
 έχει θετικές επιπτώσεις στην υγεία. Ειδικά αν ρίξετε και άλατα από τη &#13;
Νεκρά Θάλασσα. Ο θεραπευτής επισημαίνει πως το ζεστό νερό ενεργοποιεί το&#13;
 ανοσοποιητικό σύστημα ενώ τα άλατα στο μπάνιο βοηθούν στο άνοιγμα των &#13;
ρινικών οδών.</p>&#13;
<ul><li><strong>Περπατήστε μέχρι τη δουλειά</strong></li></ul>&#13;
<p>Δε λέμε να μένετε στη Γλυφάδα και να πάτε με τα πόδια στην Κηφισιά. &#13;
Αν μένετε σχετικά κοντά καλό είναι να αποφύγετε τρένα και λεωφορεία &#13;
καθώς έχετε διπλάσιες πιθανότητες να αρρωστήσετε. Έρευνα Βρετανών &#13;
επιστημόνων έδειξε πως το 87% των ανθρώπων που συμμετείχαν στην έρευνα &#13;
και έπαιρναν μέσα μεταφοράς αρρώσταιναν από ιώσεις όπως και το 75% που &#13;
πήγαινε με το αμάξι του. Αντίθετα, το 55% ήταν ποδηλάτες και το 50% &#13;
πεζοί. Περπάτημα 15 με 20 επτά την ημέρα μειώνει τον κίνδυνο να κρυώσει &#13;
κάποιος μέχρι και 50%.</p>&#13;
&#13;
<p>Επιδοθείτε στο πιο αγαπημένο… σπορ του ανθρώπου. Τον έρωτα, το σεξ &#13;
(όπως θέλετε πείτε το). Έρευνα επιστημόνων στην Πενσιλβανία έδειξε πως &#13;
όσοι κάνουν έστω μια με δύο φορές την εβδομάδα σεξ ενισχύουν το &#13;
ανοσοποιητικό τους σύστημα. Κάνοντας σεξ ανεβαίνουν τα επίπεδα του IgA, &#13;
αντίσωμα που βρίσκεται στο σάλιο και είναι πρωτοστάτης στην προστασία &#13;
του οργανισμού από τα κρυολογήματα και τις ιώσεις.</p>&#13;
&#13;
<p>Αν την επόμενη φορά που είστε άρρωστος και σκεφτείτε να πιείτε τσάι, &#13;
μην το κάνετε. Μελέτες έχουν δείξει πως η καφεΐνη που περιέχει το τσάι &#13;
και ο καφές είναι διουρητική γεγονός που κάνει τα πράγματα χειρότερα. &#13;
Παράλληλα, στερεί από το σώμα σας τις απαραίτητες βιταμίνες που βοηθούν &#13;
στην προστασία του οργανισμού. Αντί λοιπόν για τσάι πιείτε άφθονο νερό &#13;
κατά τη διάρκεια της μέρας.</p>&#13;
&#13;
<p>Η κατανάλωση μανιταριών μπορεί να βοηθήσει στην καταπολέμηση των &#13;
μολύνσεων όπως αναφέρουν επιστήμονες από τη Μασαχουσέτη προσθέτοντας πως&#13;
 είναι μια πολύ καλή πηγή ενέργειας και βιταμίνης Β12.</p>&#13;
&#13;
<p>Πολλά είναι τα θετικά που έχουν ακουστεί για τις επιδράσεις του &#13;
κόκκινου κρασιού στην υγεία. Μεταξύ αυτών είναι η μείωση της εμφάνισης &#13;
καρδιακού επεισοδίου, άνοιας, εγκεφαλικού ενώ προστατεύει από το &#13;
κρυολόγημα. Μην το παρακάνετε όμως οι λάτρεις του κρασιού. Δυο ποτηράκια&#13;
 την ημέρα είναι ό,τι πρέπει.</p>&#13;
&#13;
<p>Μια και αναφερθήκαμε στο κρασί ας έρθουμε και στους ξηρούς καρπούς. &#13;
Ερευνητές στη Νότια Αφρική ισχυρίζονται πως η κατανάλωση ξηρών καρπών &#13;
και σπόρων μπορούν να μας βοηθήσουν στο ανοσοποιητικό αφού περιέχουν &#13;
ψευδάργυρο και σελήνιο που δρουν κατά του κρυολογήματος. Επίσης, τα λίπη&#13;
 που περιέχουν βοηθούν στην απομάκρυνση των βλαβερών τοξινών από τον &#13;
οργανισμό.</p>&#13;
<p>Πηγή: cosmo.gr</p>



<table border="0"><tr><td align="left"/><td align="right">

	<br/>
	



	
	
	
	<br/><div align="right"><a target="_blank" href="http://www.express.gr/index2.php?option=ozo_rssxt&amp;type=RSS0.91&amp;no_html=1&amp;cat=ΥΓΕΙΑ" void=""><img src="http://www.express.gr/images/rss.gif" border="0"/></a> <a href="http://www.facebook.com/share.php?u=&lt;url&gt;" target="_blank" class="fb_share_link"><img src="http://www.express.gr/siteimg/facebook.gif" border="0"/></a></div></td></tr></table>			</td>
		</div></body></html>
