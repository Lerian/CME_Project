<html><body><div><td id="resize" class="size5" align="left" valign="top" colspan="2">
			&#13;
<img align="left" src="http://www.express.gr/../images/stories/NEW/TROFIMA/melomakarona.gif"/>&#13;
&#13;
&#13;
<p>Επειδή τα Χριστούγεννα κρύβουν πολλές διατροφικές …παγίδες, οι &#13;
ειδικοί συνιστούν στους καταναλωτές να αγοράζουν από επίσημα και &#13;
ελεγχόμενα σημεία της αγοράς. Οι αγορές τροφίμων από πλανόδιους &#13;
περιστασιακούς πωλητές θα πρέπει να αποφεύγονται συστηματικά, διότι &#13;
αποτελούν πηγή διάθεσης μη ελεγχόμενων τροφίμων που μπορεί να &#13;
παραπλανήσουν τον καταναλωτή και να προκαλέσουν μικρά ή μεγάλα &#13;
προβλήματα στην υγεία του. Επίσης οι καταναλωτές πρέπει να αγοράζουν &#13;
πουλερικά και κρεατικά που είναι τοποθετημένα σε ψυγεία ή προθήκες – &#13;
ψυγεία και όχι αυτά που βρίσκονται εκτός ψυγείου, κρέμονται από &#13;
τσιγκέλια και είναι εκτεθειμένα σε σκόνη και μικρόβια. Να δίνουν &#13;
ιδιαίτερη προσοχή στους χειρισμούς των τροφίμων από το προσωπικό, στις &#13;
συνθήκες καθαριότητος του προσωπικού, του εξοπλισμού και του χώρου απ'Α &#13;
όπου προμηθεύονται τα πουλερικά, τα κρεατικά και άλλα ευαλοίωτα προϊόντα&#13;
 (γαλακτοκομικά, αυγά κλπ).<span id="more-21610"/></p>&#13;
<p><strong>Απλές συμβουλές για την αγορά κρέατος </strong></p>&#13;
<p>* Το κρέας πρέπει πάντα να διατίθεται υπό ψύξη 2º – 5º C για το νωπό &#13;
και σε θερμοκρασία – 18º C ή και χαμηλότερη για το κατεψυγμένο κρέας. Το&#13;
 κρέας δεν πρέπει ποτέ να διατίθεται από ανοιχτούς μη ψυχόμενους χώρους.</p>&#13;
<p>* Ο καταναλωτής πρέπει<strong> </strong>πάντα να συγκρίνει την τιμή &#13;
με την ποιότητα του κρέατος και να αναζητεί τις σφραγίδες υγειονομικών &#13;
ελέγχων που δείχνουν ότι οι αρμόδιες κτηνιατρικές υπηρεσίες έχουν κάνει &#13;
τον απαιτούμενο έλεγχο.</p>&#13;
<p>* Για όλα τα σφάγια αμνοεριφίων εγχώριας παραγωγής, η σφραγίδα &#13;
καταλληλότητας είναι χρώματος «τυρκουάζ» ( «λαμπρό κυανούν», χρωστικήΕ &#13;
133 ) και έχει σχήμα ωοειδές ή στρογγυλό, όπου αναγράφεται ο αριθμός &#13;
έγκρισης του σφαγείου. Σε σφραγίδα ορθογώνιου παραλληλόγραμμου θα &#13;
πρέπεινα αναγράφεται η χώρα προέλευσης, «ELLAS» ή «ΕL».</p>&#13;
<p>* Για τα σφάγια αμνοεριφίων που προέρχονται από κοινοτικές χώρες, η &#13;
σφραγίδα καταλληλότητας είναι χρώματος «τυρκουάζ» ( «λαμπρό κυανούν», &#13;
χρωστικήΕ 133 ) ή «ερυθρό» ( «ερυθρό Allura», χρωστική Ε 129 ) και έχει &#13;
σχήμα ωοειδές ή στρογγυλό, όπου αναγράφεται ο αριθμός έγκρισης του &#13;
σφαγείου. Σε σφραγίδα ορθογώνιου παραλληλόγραμμου θα πρέπεινα &#13;
αναγράφονται τα αρχικά του ονόματος της κοινοτικής χώρας προέλευσης.</p>&#13;
<p>* Τα σφάγια αμνοεριφίων εισαγωγής από τρίτες χώρες, ελληνικής ή όχι &#13;
σφαγής, φέρουν υποχρεωτικά όλες τις σφραγίδες σε χρώμα «καστανό» &#13;
(χρωστική Ε 155), δηλαδή τη σφραγίδα καταλληλότητας (ωοειδή ή στρογγυλή)&#13;
 και σφραγίδα ορθογώνιου παραλληλόγραμμου στο εσωτερικό της οποίας &#13;
αναγράφεται το όνομα της τρίτης χώρας.</p>&#13;
<p>* Τα σφάγια βοοειδή θα πρέπει, πέραν της σφραγίδας καταλληλότητας, να&#13;
 συνοδεύονται από πρόσθετη επισήμανση με τη μορφή ειδικής αδιάβροχης &#13;
ετικέτας η οποία να είναι σταθερά προσαρτημένη επί του σφάγιου. Η &#13;
πρόσθετη αυτή επισήμανση των βοοειδών θα πρέπει να περιλαμβάνει τον &#13;
κωδικό αναγνώρισης του ζώου, την ημερομηνία σφαγής, τη χώρα γέννησης, τη&#13;
 χώρα εκτροφής και τη χώρα σφαγής του ζώου. Στην περίπτωση δε κρέατος &#13;
βοοειδώνπου προέρχεται από ζώα που γεννήθηκαν, εκτράφηκαν και σφάγηκαν &#13;
στην Ελλάδα θα πρέπει να αναγράφεται στην ετικέτα «χώρα καταγωγής &#13;
Ελλάδα» και η ετικέτα να έχει πλαίσιο χρώματος «μπλε του ουρανού».</p>&#13;
<p><strong>Συμβουλές για τα πουλερικά </strong></p>&#13;
<p>* Οι γαλοπούλες διατίθενται προς πώληση είτε ως νωπές (συσκευασμένες ή μη) είτε ως καταψυγμένες.</p>&#13;
<p>* Οι νωπές γαλοπούλες πρέπει να διατηρούνται υπό ψύξη 2º – 4º C και &#13;
ποτέ σε ανοιχτούς μη ψυχόμενους χώρους. Οι κατεψυγμένες πρέπει να &#13;
διατηρούνται σε κατάψυξη – 18º C ή και χαμηλότερη θερμοκρασία.</p>&#13;
<p>* Οι νωπές εγχώριες μη συσκευασμένες γαλοπούλες πρέπει να είναι &#13;
εκσπλαχνισμένες (απεντερωμένες), χωρίς πούπουλα και να φέρουν σήμανση &#13;
καταλληλότητας (είτε με τη μορφή σφραγίδας είτε, συνηθέστερα, σε &#13;
καρτελάκι μιας χρήσης, κατάλληλα τοποθετημένο επάνω στο κρέας).</p>&#13;
<p>* Οι συσκευασμένες νωπές ή κατεψυγμένες γαλοπούλες πρέπει να φέρουν τη<strong> </strong>σήμανση&#13;
 καταλληλότητας της χώρας προέλευσης και την ημερομηνία ανάλωσης &#13;
(τοποθετημένη επάνω ή κάτω από τη συσκευασία ή το περιτύλιγμα, κατά &#13;
τρόπο ευανάγνωστο).</p>&#13;
<p>* Τα κατεψυγμένα πουλερικά, τα οποία προέρχονται από ομαδική &#13;
συσκευασία και πωλούνται ασυσκεύαστα, μπορούν να πωλούνται χωρίς ατομική&#13;
 ένδειξη, με την προϋπόθεση ότι οι ενδείξεις της δεύτερης συσκευασίας θα&#13;
 έχουν μεταφερθεί στην προθήκη του καταψύκτη πώλησης.</p>&#13;
<p>* Η διάθεση στην αγορά πτηνοτροφικών προϊόντων (πουλερικά, αυγά κλπ) &#13;
με ενδείξεις περί ειδικού τρόπου παραγωγής τους (π.χ. «ελευθέρας &#13;
βοσκής», «βιολογικής εκτροφής» κλπ) πρέπει να συνοδεύεται και από το &#13;
ειδικό, κατά περίπτωση, σήμα που χορηγεί ο Ο.Π.Ε.Γ.Ε.Π. – AGROCERT σε &#13;
πιστοποιημένες εκτροφές ή εγκαταστάσεις.</p>&#13;
<p><strong>Και τα θηράματα θέλουν προσοχή </strong></p>&#13;
<p>Τις ημέρες αυτές συνηθίζεται η πώληση σφάγιων άγριων ή εκτρεφόμενων &#13;
θηραμάτων. Κατά την αγορά τους θα πρέπει να προσέχετε ιδιαίτερα τα &#13;
θηράματα που διατίθενται ολόκληρα να είναι γδαρμένα και εκσπλαχνισμένα &#13;
και να φέρουν σφραγίδα καταλληλότητας. Τυποποιημένα εισαγόμενα ή εγχώρια&#13;
 θηράματα πρέπει να φέρουν, επίσης, σήμανση καταλληλότητας και αναγραφή &#13;
ημερομηνίας συσκευασίας και ανάλωσης.</p>&#13;
<p><strong>Τα «μυστικά» των γαλακτοκομικών προϊόντων </strong></p>&#13;
<p>* Τα συσκευασμένα τυριά θα πρέπει να φέρουν σήμανση αναγνώρισης (οβάλ&#13;
 σφραγίδα) με τα αρχικά της χώρας παραγωγής και τον αριθμό έγκρισης του &#13;
παρασκευαστή. Επίσης, η ημερομηνία ανάλωσης (λήξης) θα πρέπει να &#13;
αναγράφετε επάνω στη συσκευασία.</p>&#13;
<p>* Η κοπή των τυριών (σε φέτες, κομμάτι κλπ) θα πρέπει να γίνεται παρουσία του πελάτη.</p>&#13;
<p>* Τα τυριά πρέπει να συντηρούνται στο ψυγείο.</p>&#13;
<p>* Τα προϊόντα που περιέχουν φυτικά λιπαρά (αντί ζωικού λίπους) είναι &#13;
μη γαλακτοκομικά προϊόντα και πρέπει να διατίθενται προς πώληση σε &#13;
διακριτούς χώρους από αυτούς των γαλακτοκομικών.</p>&#13;
<p><strong>Το «προφίλ» του καλού αβγού </strong></p>&#13;
<p>* Η καταλληλότητα του αβγού διαπιστώνεται από την ορθότητα των &#13;
παραμέτρων που αναγράφονται στη συσκευασία – στην περίπτωση των &#13;
συσκευασμένων αβγών – ήστην ενδεικτική πινακίδα πώλησης – στην περίπτωση&#13;
 των αβγών που πωλούνται χύμα – δηλαδή : (α) στην ημερομηνία ελάχιστης &#13;
διατηρησιμότητας, (β) στην κατηγορία ποιότητας, (γ) στην κατηγορία &#13;
βάρους και (δ) στη μέθοδος εκτροφής. Τα αβγά, επίσης, σημαίνονται με τον&#13;
 κωδικό του παραγωγού.</p>&#13;
<p>* Το χρώμα του κελύφους συνδέεται με τη ράτσα της κότας και δεν έχει σχέση με την ποιότητά του.</p>&#13;
<p>* Ο χρωματισμός του κρόκου εξαρτάται από τη διατροφή και δεν επηρεάζει τη θρεπτική και βιολογική αξία του αβγού.</p>&#13;
<p>* Αποφεύγετε να αγοράζετε αβγά με ακάθαρτο, ραγισμένο και μη φυσιολογικό κέλυφος.</p>&#13;
<p>* Αποφεύγετε να καταναλώνετε αβγά με κηλίδες αίματος, με ασπράδι &#13;
θρομβώδες, χρωματισμένο, ανακατεμένο με τον κρόκο και με δυσάρεστη οσμή.</p>&#13;
<p>* Για τη καλή συντήρηση των αβγών που αγοράζετε μην τα πλένετε αλλά διατηρήστε τα σε δροσερό χώρο.</p>&#13;
<p>* Μετά το βρασμό τους τα αβγά διατηρούνται υποχρεωτικά στο ψυγείο.</p>&#13;
<p><strong>Ώρα για το γλυκό </strong></p>&#13;
<p>* Για την ασφάλεια και την υγιεινή των προϊόντων ζαχαροπλαστικής θα &#13;
πρέπει τα προϊόντα αυτά να διατηρούνται στο ψυγείο, με τις σωστές &#13;
θερμοκρασίες συντήρησης, λόγω του ευαλοίωτου χαρακτήρα αυτών των &#13;
προϊόντων.</p>&#13;
<p>* Εξετάζετε προσεχτικά την επισήμανση στα προϊόντα ζαχαροπλαστικής &#13;
και ιδιαίτερα σε εκείνα που περιέχουν σοκολάτα για να διαπιστώσετε εάν &#13;
πρόκειται για πραγματική ή για «απομίμηση σοκολάτας», κυρίως για αποφυγή&#13;
 παραπλάνησης και κερδοσκοπίας και όχι για λόγους υγιεινής.</p>&#13;
<p>«Επειδή τις ημέρες αυτές παρασκευάζονται και μαγειρεύονται &#13;
περισσότερα τρόφιμα από αυτά που άμεσα καταναλώνονται, συνιστάται τα &#13;
μαγειρεμένα φαγητά να μην μένουν εκτός ψυγείου περισσότερο από 2 ώρες. Η&#13;
 δε αποθήκευσή τους να γίνεται πάντοτε σε κλειστούς περιέκτες μακριά από&#13;
 νωπά τρόφιμα», προειδοποιεί ο Ε.Φ.Ε.Τ.</p>



<table border="0"><tr><td align="left"/><td align="right">

	<br/>
	



	
	
	
	<br/><div align="right"><a target="_blank" href="http://www.express.gr/index2.php?option=ozo_rssxt&amp;type=RSS0.91&amp;no_html=1&amp;cat=ΥΓΕΙΑ" void=""><img src="http://www.express.gr/images/rss.gif" border="0"/></a> <a href="http://www.facebook.com/share.php?u=&lt;url&gt;" target="_blank" class="fb_share_link"><img src="http://www.express.gr/siteimg/facebook.gif" border="0"/></a></div></td></tr></table>			</td>
		</div></body></html>
