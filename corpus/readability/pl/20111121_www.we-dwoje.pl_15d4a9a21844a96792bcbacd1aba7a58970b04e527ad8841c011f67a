<html><body><div><span id="adkontekst_intertext"><div class="txt"><p>&#13;
	<strong>Niechlujstwo pięknej Rosie i perfekcyjna fryzura bohaterki “Melancholii”… Sprawdzamy w czym na głowie pokazywały się ostatnio gwiazdy…</strong></p>&#13;
<p>&#13;
	<img src="http://www.we-dwoje.pl/p/a_i/45/13/5/25389/b/b_1_25389.jpg"/></p>&#13;
<p>&#13;
	Na najgorszą fryzurę miesiąca zdecydowanie typujemy uczesanie wielkiej gwiazdy najnowszej części filmu „Transformers” Rosie Huntington-Whiteley. Modelka powinna wiedzieć lepiej… jej wspaniałe długie włosy zostały spięte w koczek, niedbale i bez pomysłu, ogołacając twarz i przydając jej wyglądu nastolatki. Tak nie czeszą się gwiazdy!</p>&#13;
<p>&#13;
	<img src="http://www.we-dwoje.pl/p/a_i/45/13/5/25389/b/b_2_25389.jpg"/></p>&#13;
<p>&#13;
	Z drugiej strony na wielkie oklaski zasługuje Jennifer Love Hewitt, która pojawiła się na premierze filmu „Like Crazy” (z ang. „Jak szaleni”) w fenomenalnej głęboko kasztanowej farbie o wysokim połysku. Włosy uczesane z asymetrycznym przedziałkiem i zasłaniająca czoło grzywą, zostały przełożone przez ramię, wijąc się pięknymi falami. Stylizacja perfekcyjna choć bardzo naturalna i niewymuszona.</p>&#13;
<p>&#13;
	<img src="http://www.we-dwoje.pl/p/a_i/45/13/5/25389/b/b_3_25389.jpg"/></p>&#13;
<p>&#13;
	Inny świetny fryzjerski popis zaserwowała nam gwiazda nowego filmu Larsa von Triera, Kirsten Dunst. Platynowe blond włosy naturalnie pociemniane u nasady zostały uczesane z asymetrycznym przedziałkiem pięknie wydłużającym twarz i podkręcone w delikatne fale zawijające się za uchem. Wysoki połysk i perfekcja ułożenia loków nadały uczesaniu czaru dawnych hollywoodzkich legend – luksusowa kobiecość w najlepszym wydaniu!</p>&#13;
<p>&#13;
	<img src="http://www.we-dwoje.pl/p/a_i/45/13/5/25389/b/b_4_25389.jpg"/></p>&#13;
<p>&#13;
	Jak zwykle milczeniem nie da się pominąć gwiazdy serialu „Zakazane Imperium”, Paz de la Huerty, która na tegoroczną imprezę halloweenową w Atlantic City zaprezentowała na głowie mieszaninę loków – kruczoczarnych i świetlisto brązowych. Nasadzone jedne na drugie niczym czapy tworzyły wrażenie… kołtuna i po raz kolejny zakwalifikowały aktorkę do kategorii „dziwne”.</p>&#13;
<p>&#13;
	<img src="http://www.we-dwoje.pl/p/a_i/45/13/5/25389/b/b_5_25389.jpg"/></p>&#13;
<p>&#13;
	No i jeszcze Lady Gaga, jako humorystyczny accent na zakończenie – na gali rozdania nagród MTV 2011 pojawiła się z kosmicznej platynie – długie (sztuczne?) włosy do pasa zostały zebrane w wysoki asymetryczny kucyk i podcięte w trzy równoległe warstwy. Nasadę kucyka opleciono… innymi włosami. Przynajmniej tego jeszcze nie było…</p>&#13;
<p>&#13;
	<span><em>Fot. PR Photos<br/>&#13;
	</em></span></p>	</div></span></div></body></html>
