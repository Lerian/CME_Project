<html><body><div><div id="main">&#13;
&#13;
<p/>&#13;
&#13;
<p/><h2>Ryzyko raka skóry u mężczyzn związane z niższym poziomem przeciwutleniacza</h2><p class="timestamp">2011-12-05 14:51:56   <b><a href="http://www.biolog.pl/tematy-15.html" name="Medycyna" title="Medycyna">Medycyna</a></b></p><p/><p>&#13;
	Naukowcy z Uniwersytetu Stanowego Ohio (USA) zaobserwowali, że w skórze samców myszy laboratoryjnych występuje niższy poziom tego przeciwutleniacza niż w skórze samic. Podwyższony jest natomiast poziom komórek biorących udział w reakcjach zapalnych związanych z ryzykiem rozwoju raka.</p>&#13;
<p>&#13;
	Reaktywne formy tlenu powstają w wyniku ekspozycji na promieniowanie UVB, które, powodując uszkodzenia DNA, sprzyjają rozwojowi raka skóry.<br/>&#13;
	<br/>&#13;
	"Wyniki badań sugerują, że kobiety mogą posiadać lepszy naturalny system ochrony skóry niż mężczyźni. W rezultacie mężczyźni mogą być narażeni na większy stres oksydacyjny, który podwyższa ryzyko nowotworów" - piszą naukowcy.<br/>&#13;
	<br/>&#13;
	Badania wykazały ponadto, że ekspozycja na promieniowanie UVB powoduje migrację specyficznych komórek odpornościowych zwanych komórkami supresorowymi z linii mieloidalnej (MDSC) ze szpiku kostnego do narażonych części skóry, przy czym rozmiary tych migracji są większe w przypadku samców. Zdaniem naukowców świadczy to o tym, że komórki te mogą stanowić nowe źródło immunosupresji (hamowania procesu wytwarzania przeciwciał) wywołanej promieniowaniem UVB i przyczyniać się do powstawania komórek nowotworowych.<br/>&#13;
	<br/>&#13;
	"Powtarzająca się ekspozycja na promieniowanie UV lub inne czynniki stymulujące powstawanie stanów zapalnych powoduje, że komórki te stają się komórkami immunosupresyjnymi. Mogą one sprawiać, że pomocne komórki odpornościowe, takie jak limfocyty T czy limfocyty NK (natural killer), nie są w stanie rozpoznać i wyeliminować komórek nowotworowych w skórze" - wyjaśnia jeden z autorów badań dr Gregory Lesinski.<br/>&#13;
	<br/>&#13;
	Naukowcy prowadzili badania na odmianie myszy łysych, u których rozwinął się rak kolczystokomórkowy. Wśród ludzi jest to drugi pod względem częstotliwości występowania nowotwór skóry (po raku podstawnokomórkowym). Po podaniu myszom katalazy migracja komórek supresorowych została zatrzymana.<br/>&#13;
	<br/>&#13;
	"To pierwsze znane nam badania świadczące o różnicach pomiędzy płciami w zakresie tej grupy komórek biorących udział w reakcji immunologicznej u myszy z nowotworami skóry. Wnioski te mogą mieć odniesienie także do innych rodzajów raka" - zauważa współautorka badań dr Tatiana Oberyszyn.<br/>&#13;
	<br/>&#13;
	<a href="http://www.naukawpolsce.pap.pl">PAP - Nauka w Polsce</a></p>&#13;
<p/>&#13;
&#13;
&#13;
<img src="http://reklama.biolog.pl/img/i365/forum.png" border="0" alt="Komentarze"/> <span><a name="komentarze"/><b><span>KOMENTARZE</span></b></span><p>Zapraszamy też do dyskusji na największym polskim </p><b><a href="http://www.forum.biolog.pl/ekologia-i-ochrona-rodowiska-vf2.htm"><u>forum ekologiczne</u></a></b>&#13;
&#13;
&#13;
&#13;
&#13;
&#13;
<h2>Ostatnie wiadomości</h2>&#13;
&#13;
&#13;
<p><a href="http://www.biolog.pl/article49377.html"><b>2-deoksyglukoza szkodliwa dla komórek rakowych</b></a></p><p><a href="http://www.biolog.pl/article49373.html"><b>Spożywanie polifenoli zawartych w skórce jabłka hamuje chorobę zapalną jelit</b></a></p><p><a href="http://www.biolog.pl/article49367.html"><b>Ryzyko raka skóry u mężczyzn związane z niższym poziomem przeciwutleniacza</b></a></p><p><a href="http://www.biolog.pl/article49363.html"><b>Podobne białka w ziemniakach i neuronach ssaków</b></a></p><p><a href="http://www.biolog.pl/article49360.html"><b>Test na wyleczalne nadciśnienie</b></a></p><p><a href="http://www.biolog.pl/article49359.html"><b>Rozszczep wargi skorygowany genetycznie u myszy</b></a></p><p><a href="http://www.biolog.pl/article49353.html"><b>Psycholodzy z UJ chcą porównać odczuwanie różnych rodzajów bólu</b></a></p>&#13;
		&#13;
 &#13;
&#13;
&#13;
&#13;
<p/>		&#13;
  	</div>&#13;
&#13;
	&#13;
    &#13;
	</div></body></html>
