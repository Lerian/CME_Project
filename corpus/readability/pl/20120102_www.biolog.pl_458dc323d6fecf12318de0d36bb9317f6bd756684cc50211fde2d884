<html><body><div><div id="main">&#13;
&#13;
<p/>&#13;
&#13;
<p/><h2>Szczepionka przeciwko rakowi piersi pomaga myszom</h2><p class="timestamp">2011-12-15 11:35:48   <b><a href="http://www.biolog.pl/tematy-15.html" name="Medycyna" title="Medycyna">Medycyna</a></b></p><p/><p>&#13;
	Szczepionka, która zwalcza guzy nowotworowe piersi u myszy może być podstawą do opracowania nowych metod leczenia raka piersi, jelita grubego, jajnika czy trzustki u ludzi - informuje pismo "Proceedings of the National Academy of Sciences".</p>&#13;
<p>&#13;
	Szczepionkę opracowali naukowcy z University of Georgia Cancer Center oraz Mayo Clinic w Arizonie. Działa na wszystkie elementy układu odpornościowego i zmniejsza wielkość guza przeciętnie o 80 proc.<br/>&#13;
	Szczepionka sprawia, że układ odpornościowy atakuje guzy mające na powierzchni komórek białko o nazwie MUC1. Białko to występuje w 70 proc. najbardziej agresywnych i groźnych rodzajów raka - raku piersi, trzustki i jajnika oraz w szpiczaku mnogim.<br/>&#13;
	<br/>&#13;
	MUC1 występuje także w ponad 90 proc. przypadków raka piersi u pacjentek z guzami "potrójnie negatywnymi" - w przypadku których nie pomaga ani leczenie tamoksyfenem, ani herceptyną czy inhibitorami aromatazy. Tylko w USA co roku rozpoznaje się "potrójnie negatywnego" raka piersi u 35 tys. kobiet.<br/>&#13;
	<br/>&#13;
	Choć leczeni, które działa na myszy często nie sprawdza się u ludzi, tym razem naukowcy są dobrej myśli - ze względu na dużą skuteczność oraz sposób działania szczepionki. Jak się wydaje, można ją będzie z powodzeniem łączyć z chemioterapią, a także stosować profilaktycznie u pacjentów z wysokim ryzykiem niektórych nowotworów.<br/>&#13;
	<br/>&#13;
	Na razie trwają testy laboratoryjne na ludzkich komórkach nowotworowych. Jeśli wypadną pomyślnie, testy kliniczne badające bezpieczeństwo szczepionki mogłyby się rozpocząć w roku 2013.<br/>&#13;
	<br/>&#13;
	<a href="http://www.naukawpolsce.pap.pl">PAP - Nauka w Polsce</a></p>&#13;
<p/>&#13;
&#13;
&#13;
<img src="http://reklama.biolog.pl/img/i365/forum.png" border="0" alt="Komentarze"/> <span><a name="komentarze"/><b><span>KOMENTARZE</span></b></span><p>Zapraszamy też do dyskusji na największym polskim </p><b><a href="http://www.forum.biolog.pl/ekologia-i-ochrona-rodowiska-vf2.htm"><u>forum ekologiczne</u></a></b>&#13;
&#13;
&#13;
&#13;
&#13;
&#13;
<h2>Ostatnie wiadomości</h2>&#13;
&#13;
&#13;
<p><a href="http://www.biolog.pl/article49428.html"><b>Obrona przed malarią otwiera drogę salmonelli</b></a></p><p><a href="http://www.biolog.pl/article49427.html"><b>Dziwne połączenia w mózgu korzystne ewolucyjnie</b></a></p><p><a href="http://www.biolog.pl/article49426.html"><b>Słońce zapobiega ospie wietrznej</b></a></p><p><a href="http://www.biolog.pl/article49425.html"><b>Składniki soi poprawiają skuteczność radioterapii</b></a></p><p><a href="http://www.biolog.pl/article49423.html"><b>Przejadanie się postarza mózg</b></a></p><p><a href="http://www.biolog.pl/article49421.html"><b>Nowy lek na bezsenność</b></a></p><p><a href="http://www.biolog.pl/article49418.html"><b>Stwardnienie guzowate a padaczka</b></a></p>&#13;
		&#13;
 &#13;
&#13;
&#13;
&#13;
<p/>		&#13;
  	</div>&#13;
&#13;
	&#13;
    &#13;
	</div></body></html>
