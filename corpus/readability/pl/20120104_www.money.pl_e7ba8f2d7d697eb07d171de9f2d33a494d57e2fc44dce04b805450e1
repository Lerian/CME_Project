<html><body><div><div class="txt line">
<span id="inContext_disabled"><p class="dt">2012-01-04 12:35</p>
<div class="i1">
<img src="http://static1.money.pl/i/h/206/f200654.jpg" alt="Wybrano nowego głównego ekonomistę EBC"/><p class="dt ar">
	  [fot: PAP/EPA]
	</p>
</div>
<h1 class="ns5">Wybrano nowego głównego ekonomistę EBC<br/>
</h1>
<p class="autor_box"><span class="al">Autor: 
	      	(AND), (PAP)</span></p></span>
<strong> Belgijski ekonomista Peter Praet pokonał niemieckich i francuskich kandydatów w wyścigu o kluczowe stanowisko głównego ekonomisty Europejskiego Banku Centralnego	- podał na swojej stronie internetowej brukselski tygodnik  <i>European Voice</i>.</strong>
<p>Gazeta przypomina, że Praet od czerwca jest członkiem ulokowanego we Frankfurcie zarządu banku, przejął schedę po Niemcu Juergenie Starku, który zrezygnował na początku 2011 r.</p>
<p>Praet był dyrektorem wykonawczym Narodowego Banku Belgii i szefem zespołu przy belgijskim ministrze finansów.  <i>European Voice</i> wskazuje, że Belg nie był typowany na stanowisko głównego ekonomisty EBC, ponieważ od czasu powstania banku, czyli od 13 lat, funkcję tę obejmowali Niemcy.</p>
<p><i>Financial Times</i> napisał, że mianowanie Praeta oznacza zrywanie więzi z niemieckim Bundesbankiem, na którym EBC był pierwotnie wzorowany.</p>
<p><b>ZOBACZ RELACJĘ EURONEWS (niem):</b></p>


<noscript>
<a href="http://diff.smartadserver.com/call/pubjumpi/22189/318276/11443/M/20130325102123/?" target="_blank"><img src="http://diff.smartadserver.com/call/pubi/22189/318276/11443/M/20130325102123/?" border="0" alt=""/></a>
</noscript>
<p/>
<p>Jako czołowi kandydaci na głównego ekonomistę byli postrzegani Niemiec Joerg Asmussen oraz Francuz Benoit Coeure. Ostatecznie Asmussen będzie odpowiedzialny za międzynarodowe relacje w EBC, natomiast Coeure od 1 marca zajmie się rynkowymi operacjami banku.</p>
<p>Jak komentuje  <i>European Voice</i>, mianowanie Praeta na głównego ekonomistę to pierwsza znacząca zmiana w zarządzie EBC, od kiedy szefowanie tą instytucją w listopadzie ub.r. od Jeana-Claude'a Tricheta przejął Mario Draghi. Wiceszefem EBC pozostał Portugalczyk Vitor Constancio.</p>
</div></div></body></html>
