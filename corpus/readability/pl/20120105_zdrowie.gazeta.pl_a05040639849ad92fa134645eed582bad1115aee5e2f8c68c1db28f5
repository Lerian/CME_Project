<html><body><div><div id="artykul"><p>        "Wielu osobom bardzo trudno jest dobrać dla siebie odpowiednie </p><a href="http://www.groszki.pl/groszki/0,80228.html?tag=perfumy" class="external_link">perfumy</a><p>. Często wybór uwarunkowany jest opakowaniem i marketingiem, a nie tym, czy zapach naprawdę nam się podoba" - mówi August Hammerli z Szwajcarskiego Federalnego Instytutu Technologii w Zurychu. "Postanowiliśmy zbadać biologiczny aspekt tego problemu, dlatego zadaliśmy sobie pytanie: czy jesteśmy w stanie stwierdzić, jaki zapach będzie podobał się danej osobie w oparciu o jej genotyp?".        </p><span class="txt_srodtytul"><b>Zapach atrakcyjnego partnera</b></span><p>        Wcześniejsze badania wykazały, że część naszego genomu, tzw. główny układ zgodności tkankowej (w skrócie MHC - major histocompatibility complex) ma związek z tym, czy czyjś zapach jest dla nas atrakcyjny i czy ta osoba może stać się dla nas potencjalnym partnerem. Najczęściej pociąga nas zapach osoby o zupełnie innym typie MHC niż nasze. </p><p>        Zdaniem biologów zarówno w świecie zwierząt, jak i ludzi jest to jeden z czynników ewolucyjnych, który zapobiega łączeniu się w pary osobników o wysokim stopniu pokrewieństwa.        </p><span class="txt_srodtytul"><b>Geny a upodobania do zapachów</b></span><p>        Naukowcy poprosili 116 kobiet i mężczyzn, by ocenili 10 zapachów wchodzących w skład dostępnych na rynku perfum o różnych koncentracjach, a następnie dane te zostały porównane z wynikami analizy DNA. Okazało się, że posiadanie określonego wariantu genetycznego było skorelowane z preferencjami zapachowymi.        </p><span class="txt_srodtytul"><b>Perfumy na wzór naszego własnego zapachu?</b></span><p>        Hammerli podejrzewa, że wybierając dla siebie perfumy możemy kierować się przesłankami, które mówią nam, jaki zapach najlepiej zareklamuje nasz naturalny zapach ciała. Jest to jednak na razie tylko teoria, którą naukowiec ma nadzieję zbadać.        </p><b>Zobacz także:</b>        <a href="http://zdrowie.gazeta.pl/Zdrowie/56,107103,10151639,Jak_dozyc_setki_.html"> Jak dożyć setki?</a>        <a href="http://zdrowie.gazeta.pl/Zdrowie/1,107103,9502574,Prawie_jak_eliksiry_mlodosci,,ga.html"> Prawie jak eliksiry młodości</a>        <a href="http://zdrowie.gazeta.pl/Zdrowie/1,107103,9032158,Ziolowa_lista_przebojow,,ga.html">Ziołowa lista przebojów </a></div>&#13;
			              &#13;
                          </div></body></html>
