<html><body><div><div id="artykul"><p>        Centrum kontroli chorób w Shenzhen na południu Chin potwierdziło, że 39-letni kierowca autobusu, który zmarł w sobotę, miał najpewniej bezpośredni kontakt z drobiem. "Wirus był w 90 proc. podobny do wirusów H5N1, które wcześniej wykrywano u kaczek w Chinach" - podało. </p><p>        "Wirus jeszcze nie może przenosić się między ludźmi" - zapewniły władze sanitarne. </p><p>        Mężczyzna zachorował 21 grudnia. 39-latek miał kontakt ze 120 osobami, które nie wykazują symptomów choroby. </p><p>        Sąsiedni </p><a href="http://info.podroze.gazeta.pl/temat/podroze/hongkong" class="external_link">Hongkong</a><p> podniósł poziom zagrożenia ptasią grypą do trzeciego stopnia w pięciostopniowej skali. Ogłoszono też czasowy zakaz </p><a href="http://wyborcza.biz/biznes/0,104259.html?tag=import" class="external_link">importu</a><p> drobiu z trzech obszarów, na których może występować wirus. </p><p>        Dotychczas drogą zarażenia H5N1 był bezpośredni kontakt ludzi z drobiem. Naukowcy obawiają się wybuchu pandemii, jeśli dojdzie do mutacji, która sprawi, że wirus będzie się mógł przenosić z człowieka na człowieka. </p><p>        Ze względu na największą liczbę drobiu na świecie </p><a href="http://info.podroze.gazeta.pl/temat/podroze/chiny" class="external_link">Chiny</a><p> są uważane za kraj ryzyka.(PAP) </p></div>&#13;
			              &#13;
                          </div></body></html>
