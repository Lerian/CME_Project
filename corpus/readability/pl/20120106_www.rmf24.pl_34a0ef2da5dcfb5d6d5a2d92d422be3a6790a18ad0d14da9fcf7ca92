<html><body><div><div class="box articleSingle print" id="articleSingle1">
    <p class="boxBegin"/>
    <p class="boxHeader">
                        <h1>Znamy tajemnicę wirusa żółtaczki typu C</h1>
		
		
        	</p>
	<div class="boxBody">
		<p class="details">
        									<span class="i1 ilast date">
					Wtorek, 3 stycznia 2012 (06:32)									</span>
					</p>
        				<div class="lead textContent">
	    	<p><strong>Naukowcy z uniwersytetów Północnej Karoliny i Kolorado odkryli tajemnicę wirusa żółtaczki typu C. Ich badania mogą pomóc ograniczyć światową epidemię wirusowego zapalenia wątroby. W artykule opublikowanym na łamach czasopisma "Proceedings of the National Academy of Sciences" opisują, w jaki sposób wirus HCV, by przetrwać, wykorzystuje cząsteczki RNA komórek wątroby.</strong></p>
		</div>
				<div class="text textContent">
		 	<div class="embed embedLeft articleEmbedPhoto">    <p class="boxBegin"/>    <p class="boxHeader"><h2>Zdjęcie</h2></p>    <div class="boxBody">        <div class="image">        <a href="http://i.iplsc.com/-/00014EX51HA07YAI-C116.jpg">                <img src="http://i.iplsc.com/wirus-zapalenia-watroby-typu-c-widoczny-w-mikroskopie-elektr/00014EX51HA07YAI-C102.jpg" title="Znamy tajemnicę wirusa żółtaczki typu C" alt="Wirus zapalenia wątroby typu C widoczny w mikroskopie elektronowym &amp;nbsp; /PhD Dre at en.wikipedia; Creative Commons Uznanie autorstwa–na tych samych warunkach 3.0 niezlokalizowana, 2.5 zlokalizowana, 2.0 zlokalizowana oraz 1.0 zlokalizowana. "/>        </a>        </div>        <p class="info">Wirus zapalenia wątroby typu C widoczny w mikroskopie elektronowym  </p>    <p class="source"><cite>/PhD Dre at en.wikipedia; Creative Commons Uznanie autorstwa–na tych samych warunkach 3.0 niezlokalizowana, 2.5 zlokalizowana, 2.0 zlokalizowana oraz 1.0 zlokalizowana. </cite></p>    </div>    <p class="boxEnd"/></div>
<p>Badania prowadzone przez Amerykanów pokazały, że wirus HCV, wiąże pewne konkretne cząsteczki kwasu rybonukleinowego, tak zwane miR-122, które regulują ekspresję genów w komórkach naszej wątroby. W ten sposób wirus stabilizuje własne RNA i zapewnia sobie niezakłóconą produkcję niezbędnych białek. </p>
<p>Ten sam zespół badawczy odkrył zależność wirusa żółtaczki typu C od tych konkretnych cząsteczek RNA już w 2005 roku, teraz zrozumiał wreszcie na czym dokładnie ten mechanizm polega. </p>
<p>Przy okazji wyjaśniło się, dlaczego nowy eksperymentalny lek przeciwko żółtaczce wydaje się skuteczny. Substancja zwana antagomerem wiąże potrzebne wirusowi cząsteczki naszego RNA i nie pozwala na dalszą, korzystną tylko dla jednej strony współpracę.</p>


		</div>
		
                    <p class="category">
                <h3>
                    <span class="label">Artykuł pochodzi z kategorii:</span>
                    <span class="value">Nauka</span>
                </h3>
            </p>
        
		
	
        

        





		<p id="adBox625">
					</p>
        
	</div>
	<p class="boxEnd"/>
</div>




                </div></body></html>
