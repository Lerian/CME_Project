<html><body><div><div class="txt clearfix">
			

			<h3>Anglia: obiecująca szczepionka przeciwko HCV</h3>

						<ul class="signature clearfix">
				<li class="">PAP/Rynek Zdrowia</li>
				<li class="last">06-01-2012 15:07</li>
			</ul>
			
						
			<a class="image" href="http://www.rynekzdrowia.pl/Pliki/img115750.html"><img src="http://k.rynekzdrowia.pl/i/11/43/91/114391_210.jpg" alt=""/></a>			
			<p class="abstract">Wczesne wyniki badań klinicznych nad szczepionką przeciwko wirusowemu zapaleniu wątroby typu C są pomyślne - informuje serwis BBC News.</p><p>
			                    	                    
			Opracowanie szczepionki utrudniała ogromna zmienność wirusa HCV.</p><p>Udało się to naukowcom z Uniwersytetu Oksfordzkiego - wstępne wyniki badań na 41 pacjentach okazały się obiecujące. U osób, którym podano szczepionkę rozwinęła się bardzo silna odporność, utrzymująca się co najmniej przez rok, a przy tym nie wystąpiły istotne efekty uboczne (w pierwszej fazie badań szczepionki ocenia się głównie bezpieczeństwo jej stosowania).</p><p>Eksperymentalna szczepionka wykorzystuje cechy wnętrza wirusa, a nie jego często zmieniającej się powierzchni, dzięki czemu może być bardziej uniwersalna. Zawarty w szczepionce wirus przeziębienia został zmodyfikowany przy użyciu materiału genetycznego wirusa zapalenia typu C.</p><p>W kolejnej fazie badań szczepionkę będzie się podawać osobom z grupy ryzyka, by ocenić, czy zapobiegnie zakażeniom. 

			
						
						
			
						
						
			
			
			
			
			

			
			
			                     

			
							</p><p class="bline"/>
				<p class="key_list"><b>Czytaj więcej:</b>   
				
									<a href="http://www.rynekzdrowia.pl/Listy/wirusowe-zapalenie-watroby-typu-C,22573.html">wirusowe zapalenie wątroby typu C</a>								
				</p>
						
						<p class="bline"/>
			
							

			

							
			
		</div>

		



				</div></body></html>
