<html><body><div><p class="div-header">Policja i prokuratura wyjaśniają okoliczności śmierci wójta gminy
Urszulin Romana Wawrzyckiego. Mężczyzna prawdopodobnie postrzelił się na
polowaniu. </p>
<div class="div-content"><p>Ciało wójta znalezione zostało w poniedziałek
wieczorem na &#13;
myśliwskiej ambonie w kompleksie leśnym Wielkopole w okolicach Urszulina&#13;
 – poinformował we wtorek rzecznik komendanta wojewódzkiego policji w &#13;
Lublinie Janusz Wójtowicz.</p>&#13;
&#13;
<p>- Mężczyzna miał ranę postrzałową uda. Postrzał nastąpił z jego broni.&#13;
 Według wstępnych ustaleń lekarza śmierć nastąpiła w wyniku &#13;
wykrwawienia – powiedział Wójtowicz.</p>&#13;
&#13;
<p>43-letni wójt był myśliwym. Poszedł na polowanie sam. - Prawdopodobnie był to
nieszczęśliwy wypadek – dodał Wójtowicz. Śledztwo w tej sprawie wszczęła
Prokuratura Rejonowa we Włodawie. &#13;
Sekcja zwłok wójta wyznaczona została na czwartek – poinformowała &#13;
rzeczniczka Prokuratury Okręgowej w Lublinie Beata Syk-Jankowska.</p><p>eb,
pap<br/> &#13;
</p></div>
</div></body></html>
