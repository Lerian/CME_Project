<html><body><div><div id="artykul"><p>        Na polskim rynku nie ma szczepionki o tej nazwie. Jest natomiast zarejestrowana i stosowana szczepionka o nazwie </p><b>Hepavax-Gene TF, stosowana w celu uodpornienia przeciwko wirusowemu zapaleniu wątroby typu B. </b><p>        Szczepionka występuje w dwóch postaciach - przeznaczonej do podawania dzieciom do 15. roku życia i osobom, które ukończyły 15. rok życia. Różnica polega na odpowiednio mniejszej i większej zawartości tzw. antygenów, czyli substancji, których podanie powoduje wytworzenie w organizmie ochronnych przeciwciał. Podanie szczepionki zgodnie z zalecanym schematem, czyli w odstępie jednego i sześciu miesięcy od wykonania pierwszej dawki zapewnia długotrwałą ochronę. Szczepionkę Hepavax-Gene podaje się domięśniowo, w mięsień naramienny (starsze dzieci i dorośli) lub w przednioboczną część uda (noworodki, niemowlęta, małe dzieci).</p><p>        Pokrewne tematy: www.pediatria@mp.pl</p><p>        Odpowiedziała:</p><a href="http://poczet.mp.pl/poczet/show.html?id=9816" target="_blank">lek. med. Izabela Tarczoń </a><p>specjalista pediatrii, konsultant ds. szczepień ochronnych;</p><p>kierownik Specjalistycznej Poradni Medycznej "Przylądek Zdrowia", do niedawna starszy asystent w Poradni Konsultacyjnej dla Dzieci z Grup Wysokiego Ryzyka w WSSD im. św. Ludwika w </p><a href="http://krakow.gazeta.pl/krakow/0,0.html" class="external_link">Krakowie</a><p>;</p><p>autorka i współautorka publikowanych w czasopismach naukowych artykułów na temat chorób zakaźnych i szczepień, prelegentka na konferencjach i sympozjach medycznych         </p><i>Piśmiennictwo:<br/><br/>        Szczepienia w praktyce lekarskiej - od sytuacji klinicznej do optymalnej decyzji. Część 3 - Szczepionki dostępne w Polsce. Medycyna Praktyczna, <a href="http://krakow.gazeta.pl/krakow/0,0.html" class="external_link">Kraków</a>, 2010<br/><br/>        Ulotka dla pacjenta Hepavax-Gene TF, Instytut Biotechnologii Surowic i Szczepionek BIOMED Spółka Akcyjna</i><p>        Odpowiedzi przygotowuje: Medycyna Praktyczna: lekarze pacjentom. </p><img src="http://bi.gazeta.pl/im/0/9676/z9676420X.jpg&quot;"/><b/><p class="txt_upl"><a class="a1" href="http://wyborcza.pl/leczyc/0,114651.html">Wróć do serwisu |</a><a class="a1" href="http://wyborcza.pl/leczyc/1,114651,9592096,Zasady_korzystania_z_serwisu.html"> Przeczytaj regulamin</a></p><p>&gt;</p></div>&#13;
&#13;
&#13;
&#13;
                                </div></body></html>
