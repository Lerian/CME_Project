<html><body><div><div class="article_txt" id="intertext1"><p class="rectangle_txt">&#13;
</p><div class="bbtext"><p>Nawet dziecko wie, że myjąc <a href="http://zdrowie.dziennik.pl/zdrowie/stomatologia/" title="zęby">zęby</a>, pozbywa się wielu bakterii z jamy ustnej. Dzięki temu <strong>zdrowe </strong>są <strong>zęby</strong>, <strong>dziąsła </strong>oraz - co podkreślają 
eksperci - cały organizm. Tę wiedzę najmłodszym przekazują dorośli, 
którzy nierzadko sami zapominają o podstawowych zasadach higieny. 
Właśnie im dedykujemy najnowsze wyniki badań amerykańskich naukowców.</p><p>Nieodpowiednie
<strong>mycie zębów</strong> grozi zapaleniem płuc - zaalarmowali uczeni z <strong>Yale 
University School of Medicine</strong> na konferencji naukowej <strong>Infectious 
Diseases Society of America</strong>. Wzięli pod lupę przypadki szpitalnych 
pacjentów z zapaleniem płuc. Okazało się, że źródłem zakażenia mogły być
<strong> bakterie </strong>znajdujące się w ustach.</p><p><a href="http://www.facebook.com/pages/Zdrowie-Dziennikpl/293084794064990?sk=wall">Zdrowie Dziennik.pl na Facebooku: polub i bądź na bieżąco &gt;&gt;&gt;</a></p><p>Uczeni podkreślają, że wyniki 
ich obserwacji nie są pionierskie. Od lat <a href="http://zdrowie.dziennik.pl/" title="zdrowie">zdrowie</a> jamy ustnej wiązane 
jest z<strong> chorobami układu oddechowego</strong> - czytamy w brytyjskim dzienniku 
"Daily Mail". Wiadomo, że bakteryjne infekcje dróg oddechowych mogą być 
wynikiem wdychania do płuc bakterii kolonizujących się w jamie ustnej. 
Aby temu zapobiec, należy szczotkować zęby przez przynajmniej dwie 
minuty dwa razy dziennie, używać nici dentystycznych oraz unikać 
produktów zawierających cukier.</p><p/> </div></div></div></body></html>
