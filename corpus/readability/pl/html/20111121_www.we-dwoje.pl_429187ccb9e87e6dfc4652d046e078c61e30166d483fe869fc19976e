<html><body><div><div class="txt"><p>&#13;
	<strong>Magazyn VIVA! rozpoczął kolejną edycję swojego plebiscytu, VIVA Najpiękniejsi. I ty możesz sięgnąć gwiazd!, edycję szczególną, bo tym razem połączoną z akcją charytatywną na rzecz utalentowanych dzieci. </strong></p>&#13;
<p>&#13;
	Inauguracja tego plebiscytu odbyła się w Arkadach Kubickiego w Zamku Królewskim. Podczas gali nie tylko ogłoszono nominacje na Najpiękniejszą i Najpiękniejszego, lecz także zaprezentowano teledysk, w którym wystąpili dotychczasowi laureaci plebiscytu m.in. Natasza Urbańska, Katarzyna Cichopek, Joanna Brodzik, Grażyna Torbicka, Michał Żebrowski i Maciej Zakościelny. Na galę przybyło wiele gwiazd...</p>&#13;
<div class="art_movie">&#13;
	<b>VIVA! Najpiękniejsi. I ty możesz sięgnąć gwiazd. </b>&#13;
	<object><param name="movie" value="http://www.youtube.com/v/OXeJh--koVI?fs=1&amp;hl=pl_PL"/><param name="allowFullScreen" value="true"/><param name="allowscriptaccess" value="always"/><embed allowfullscreen="true" allowscriptaccess="always" src="http://www.youtube.com/v/OXeJh--koVI?fs=1&amp;hl=pl_PL" type="application/x-shockwave-flash"/></object><p>&#13;
	VIVA! Najpiękniejsi. I ty możesz sięgnąć gwiazd.</p></div>&#13;
<p>&#13;
	Karolina Malinowska postawiła na kreację Zienia. Po raz kolejny zaprezentowała się w worku, ładnym, ale jednak. I pomyśleć tylko, że śmie wzywać gwiazdy na dywanik. Małgorzata Socha pojawiła się w klasycznym garniturze z szerokimi spodniami. Wszyscy rozpływają się nad tym, jak wyglądała. Czy nie sądzicie jednak, że prezentowałaby się lepiej, gdyby skróciła nieco nogawki? Aż dziw bierze, że się o nie nie potknęła!</p>&#13;
<p>&#13;
	<img src="http://www.we-dwoje.pl/p/a_i/22/22/6/25366/m/m_5_25366.jpg"/> <img src="http://www.we-dwoje.pl/p/a_i/22/22/6/25366/m/m_6_25366.jpg"/></p>&#13;
<p>&#13;
	<span>Fot. MW Media<br/>&#13;
	</span></p>&#13;
<p>&#13;
	Natasza Urbańska pojawiła się w przepięknej sukni z najnowszej kolekcji Gosi Baczyńskiej. Wyglądałaby zjawiskowo, gdyby suknia była krótsza i lepiej dopasowana do jej sylwetki. Ta cekinowa tuba pozbawiła ją talii i podkreśliła mały biust. Wisiała na niej jak na manekinie. Maryla Rodowicz również postanowiła się wyróżnić i wyróżniła się, choć niekoniecznie w pozytywnym znaczeniu tego słowa. Cekiny ją przytłoczyły. Stworzyły dość bazarowy look.</p>&#13;
<p>&#13;
	<img src="http://www.we-dwoje.pl/p/a_i/22/22/6/25366/m/m_1_25366.jpg"/> <img src="http://www.we-dwoje.pl/p/a_i/22/22/6/25366/m/m_2_25366.jpg"/></p>&#13;
<p>&#13;
	<span>Fot. MW Media<br/>&#13;
	</span></p>&#13;
<p>&#13;
	Doda zaprezentowała się w grzecznym jak na nią wydaniu. Nie pokazała pośladków ani biustu. Pistacjowy, moherowy golfik zestawiła z czarną lateksową spódnicą Zuo Corp. Postawiła na delikatny makijaż oraz wyprostowane, nieco ulizane włosy. Byłoby dobrze, gdyby do końca imprezy pozostała w płaszczu...</p>&#13;
<p>&#13;
	<img src="http://www.we-dwoje.pl/p/a_i/22/22/6/25366/m/m_3_25366.jpg"/> <img src="http://www.we-dwoje.pl/p/a_i/22/22/6/25366/m/m_4_25366.jpg"/></p>&#13;
<p>&#13;
	<span>Fot. MW Media<br/>&#13;
	</span></p>&#13;
<p>&#13;
	Kasia Cichopek postawiła na sukienkę marki Pinko z klamrami i różowymi wstawkami. Chyba nie trzeba dodawać, że nie był to zbyt dobry wybór. Infantylna, kiczowata. Kasia od jakiegoś czasu próbuje zerwać z wizerunkiem słodkiej kobietki. Cóż. Takie kreacje nie pomogą jej w tym. Beata Sadowska skrzywdziła się wysokimi kozakami, które nie pasowały do stroju i które znacznie pogrubiły jej łydki. Od kozaków w górę wygląda całkiem dobrze.</p>&#13;
<p>&#13;
	<img src="http://www.we-dwoje.pl/p/a_i/22/22/6/25366/m/m_7_25366.jpg"/> <img src="http://www.we-dwoje.pl/p/a_i/22/22/6/25366/m/m_8_25366.jpg"/></p>&#13;
<p>&#13;
	<span>Fot. MW Media<br/>&#13;
	</span></p>&#13;
<p>&#13;
	Świetnie, że Katarzyna Niezgoda postawiła na kolor. Bo czarne worki są nudne! Kreacja Niezgody była wyrazista i wręcz pozorom nie pogrubiła jej. Pięknie, kolorowo, ze smakiem. Brawa za odwagę! Na mocny akcent zdecydowała się też Joanna Przetakiewicz, która tradycyjnie pojawiła się w kreacji La Mania. Tak trzymać!</p>&#13;
<p>&#13;
	<img src="http://www.we-dwoje.pl/p/a_i/22/22/6/25366/m/m_9_25366.jpg"/> <img src="http://www.we-dwoje.pl/p/a_i/22/22/6/25366/m/m_10_25366.jpg"/></p>&#13;
<p>&#13;
	<span>Fot. MW Media</span></p>&#13;
<p>&#13;
	Aneta Kręglicka jak zwykle postawiła na klasykę. Tym razem wyglądała jednak przeraźliwie nudno. Ot taki elegancki zestaw na każdą okazję. Przydałoby się, aby czasem zaszalała! Tak, jak zrobiła to Viola Kołakowska. Sukienka jest bardzo ciekawa. Szkoda tylko, że wzrok od kreacji skutecznie odciąga fatalna fryzura...</p>&#13;
<p>&#13;
	<img src="http://www.we-dwoje.pl/p/a_i/22/22/6/25366/m/m_11_25366.jpg"/> <img src="http://www.we-dwoje.pl/p/a_i/22/22/6/25366/m/m_12_25366.jpg"/></p>&#13;
<p>&#13;
	<span>Fot. MW Media<br/>&#13;
	</span></p>&#13;
<p>&#13;
	U Anny Marii Jopek wszystko jest jakby z innego sortu. Sukienka, buty, torebka zupełnie ze sobą nie współgrają. Kozaki - skracają sylwetkę. Złego wyboru dokonała także Agnieszka Popielewicz. Prezenterka pojawiła się na gali w jarmarcznej kreacji Violi Piekut z rozcięciem na kolanko. Albo eksponujemy całą nogę, albo w ogóle!</p>&#13;
<p>&#13;
	<img src="http://www.we-dwoje.pl/p/a_i/22/22/6/25366/m/m_13_25366.jpg"/> <img src="http://www.we-dwoje.pl/p/a_i/22/22/6/25366/m/m_14_25366.jpg"/></p>&#13;
<p>&#13;
	<span>Fot. MW Media<br/>&#13;
	</span></p>&#13;
<p>&#13;
	W tym roku wśród nominowanych znaleźli się m.in.: Monika Brodka, Doda, Edyta Górniak, Małgorzata Kożuchowska, Joanna Krupa, Monika Kuszyńska, Anna Mucha, Weronika Rosati, Anja Rubik, Małgorzata Socha, Piotr Adamczyk, Maciej Dowbor, Krzysztof Hołowczyc, Olivier Janiak, Jan Kliment, Rafał Królikowski,Maciej Kurzajewski, Czesław Mozil, Marcin Prokop i Borys Szyc. </p>&#13;
<p>&#13;
	Będziecie głosować?</p>	</div></div></body></html>
