<html><body><div><div id="main">&#13;
&#13;
<p/>&#13;
&#13;
<p/><h2>Nowa metoda oczyszczania krwi z czynników trujących i białek zapalnych</h2><p class="timestamp">2011-12-01 14:38:11   <b><a href="http://www.biolog.pl/tematy-15.html" name="Medycyna" title="Medycyna">Medycyna</a></b></p><p/><p>&#13;
	Zespół naukowców z Universitat Zurich, pod kierownictwem prof. Inge Herrmann zaprojektował, oparty na nanocząsteczkach system do oczyszczania krwi i płynów ustrojowych z substancji toksycznych. System ten może być używany w leczeniu zatruć, zakażeń krwi oraz niektórych rodzajów nowotworów.</p>&#13;
<p>&#13;
	Naukowcy opracowali w tym celu nanocząstki z substancji magnetycznej, pokryte porowatym płaszczem węglowym i zawierające w porach przeciwciała specyficzne dla rodzaju substancji, która miałaby być usunięta z krwi np. interleukiny czyli białka zapalne lub szkodliwe metale jak ołów.<br/>&#13;
	<br/>&#13;
	Nanomagnesy trafiają do krwi przy pomocy aparatury do dializ. Jak powiedział Technology Review prof. Herrmann, we krwi łączą się one ze szkodliwą substancją poprzez przeciwciała i następnie są wychwytywane przez separator używający bardzo słabego pola magnetycznego. Wraz z nimi znika także substancja szkodliwa.<br/>&#13;
	<br/>&#13;
	Według wyników testów dokonywanych przez badaczy na myszach, stosując nowe rozwiązanie można usunąć z krwi, w jednym trwającym niecałą godzinę pasażu, 75 proc. digoksyny, leku, który w razie przedawkowania może powodować zagrożenie dla życia. Po dwóch pasażach trwających 1,5 godziny z krwi znika ponad 90 proc. digoksyny.<br/>&#13;
	<br/>&#13;
	Obecnie trwają badania cytotoksyczności – naukowcy muszą wykazać, że rozwiązanie to nie jest toksyczne dla ludzkich komórek i nie zaburza naturalnych zdolności krwi do oczyszczania. Według pierwszych testów, opublikowanych w Nanomedicine, nanomagnesy nie niszczą komórek krwi i nie tworzą skrzepów, co jest najważniejsze w przypadku wprowadzania do krwi substancji obcych.<br/>&#13;
	<br/>&#13;
	Według innych badań grupy prof. Herrmann, nanomagnesy, które związały się z truciznami są częściowo usuwane przez takie komórki systemu immunologicznego jak makrofagi i monocyty. Jeśli wyniki tych badań zostaną potwierdzone wówczas, będzie można rozpocząć testy kliniczne nowej metody odtruwania.<br/>&#13;
	<br/>&#13;
	<a href="http://www.naukawpolsce.pap.pl">PAP - Nauka w Polsce</a></p>&#13;
<p/>&#13;
&#13;
&#13;
<img src="http://reklama.biolog.pl/img/i365/forum.png" border="0" alt="Komentarze"/> <span><a name="komentarze"/><b><span>KOMENTARZE</span></b></span><p>Zapraszamy też do dyskusji na największym polskim </p><b><a href="http://www.forum.biolog.pl/ekologia-i-ochrona-rodowiska-vf2.htm"><u>forum ekologiczne</u></a></b>&#13;
&#13;
&#13;
&#13;
&#13;
&#13;
<h2>Ostatnie wiadomości</h2>&#13;
&#13;
&#13;
<p><a href="http://www.biolog.pl/article49377.html"><b>2-deoksyglukoza szkodliwa dla komórek rakowych</b></a></p><p><a href="http://www.biolog.pl/article49373.html"><b>Spożywanie polifenoli zawartych w skórce jabłka hamuje chorobę zapalną jelit</b></a></p><p><a href="http://www.biolog.pl/article49367.html"><b>Ryzyko raka skóry u mężczyzn związane z niższym poziomem przeciwutleniacza</b></a></p><p><a href="http://www.biolog.pl/article49363.html"><b>Podobne białka w ziemniakach i neuronach ssaków</b></a></p><p><a href="http://www.biolog.pl/article49360.html"><b>Test na wyleczalne nadciśnienie</b></a></p><p><a href="http://www.biolog.pl/article49359.html"><b>Rozszczep wargi skorygowany genetycznie u myszy</b></a></p><p><a href="http://www.biolog.pl/article49353.html"><b>Psycholodzy z UJ chcą porównać odczuwanie różnych rodzajów bólu</b></a></p>&#13;
		&#13;
 &#13;
&#13;
&#13;
&#13;
<p/>		&#13;
  	</div>&#13;
&#13;
	&#13;
    &#13;
	</div></body></html>
