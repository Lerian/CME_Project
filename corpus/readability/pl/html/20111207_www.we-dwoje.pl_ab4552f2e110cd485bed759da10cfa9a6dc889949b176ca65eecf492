<html><body><div><span id="adkontekst_intertext"><div class="txt"><p>&#13;
	<strong>Nic lepszego do beretu albo wełnianej czapy niż wspaniałe loki opadające na ramiona. Tej jesieni koniecznie z naturalnym balejażem.</strong></p>&#13;
<p>&#13;
	<img src="http://www.we-dwoje.pl/p/a_i/28/28/4/25244/s/s_3_25244.jpg"/> <img src="http://www.we-dwoje.pl/p/a_i/28/28/4/25244/s/s_4_25244.jpg"/> <img src="http://www.we-dwoje.pl/p/a_i/28/28/4/25244/s/s_5_25244.jpg"/></p>&#13;
<p>&#13;
	<span><em>Fot. Prphotos<br/>&#13;
	</em></span></p>&#13;
<p>&#13;
	W październiku na czerwonych dywanach królowały syreny z długimi, zadbanymi włosami. Elizabeth Hurley, Shailene Woodley oraz Demi Lovato zachwyciły wspaniałymi dwutonowymi balejażami – każda w innej tonacji. Myśl przewodnia to przede wszystkim naturalność koloru, nieregularność pasemek oraz ich rosnąca intensywność w kierunku końcówek.<br/>&#13;
	<br/>&#13;
	Podstawa takiej fryzury to oczywiście zadbane, błyszczące włosy, które przy farbowaniu wymagają zwykle specjalnych kuracji – szamponu, odżywki oraz regularnych masek regenerujących. Dopiero dobra kondycja pozwala na odpowiednią stylizację – w tym wypadku stawiamy na łagodne, nieregularne fale, ewentualnie suszenie na okrągłą szczotkę dla nadania objętości. Więcej o pielęgnacji długich włosów znajdziesz w naszym nowym kompendium.</p>&#13;
<p class="b_l_blue">&#13;
	<a href="http://www.we-dwoje.pl/jak;dbac;o;bardzo;dlugie;wlosy,artykul,25247.html"><strong>Jak dbać o bardzo długie włosy?</strong></a></p>&#13;
<p>&#13;
	<img src="http://www.we-dwoje.pl/p/a_i/28/28/4/25244/m/m_1_25244.jpg"/> <img src="http://www.we-dwoje.pl/p/a_i/28/28/4/25244/m/m_2_25244.jpg"/></p>&#13;
<p>&#13;
	<span><em>Fot. L’Oreal Professionnel, Matrix<br/>&#13;
	</em></span></p>&#13;
<p>&#13;
	Warto podkreślić, że to fryzura szczególnie kobieca i pasująca do każdego typu urody, pod warunkiem, że trafnie dobierzemy kolorystykę balejażu. Pasemka rudawe dodają drapieżności i seksapilu, złote rozjaśniają karnację, zaś popielate pomagają chłodnej, dojrzałej elegancji.</p>	</div></span></div></body></html>
