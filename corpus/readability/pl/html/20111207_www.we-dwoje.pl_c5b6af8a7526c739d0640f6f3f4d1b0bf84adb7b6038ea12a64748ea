<html><body><div><div class="txt"><p>&#13;
	<strong>Nowy sezon wkroczył na wybiegi Polskiego Tygodnia Mody. To jedyne w swoim rodzaju takie wydarzenie w Polsce. To właśnie tutaj swoje nowe kolekcje pokazali najlepsi polscy projektanci oraz młodzi utalentowani debiutanci. Perspektywa nowego sezonu, czołowi designerzy, atmosfera wybiegu i rytm dyktowania trendów, wzbudziły niepowtarzalne emocje.<br/>&#13;
	</strong></p>&#13;
<p>&#13;
	Aleja projektantów to główne wydarzenie Fashionphilosophy Fashion Week Poland. Prezentuje polską arenę mody i esencję trendów na nadchodzący sezon. Tym razem swoje kolekcje zaprezentowali m.in.: Paprocki&amp;Brzozowski, Agnieszka Maciejak, Łukasz Jemioł, Natalia Jaroszewska, Agata Wojtkiewicz, Dawid Tomaszewski, Joanna Klimas, Bohoboco i Zuo Corp..<br/>&#13;
	Po raz kolejny kolekcja Kazar zdobyła uznanie projektantów i towarzyszyła głównym pokazom mody. W showroomie można było zobaczyć wybrane modele butów, które doskonale wpisują się w modowe tendencje nadchodzącego sezonu. Już wkrótce pojawią się one w nowej wiosenno-letniej kolekcji Kazar.</p>&#13;
<p>&#13;
	<img src="http://www.we-dwoje.pl/p/a_i/13/13/5/25613/m/m_2_25613.jpg"/> <img src="http://www.we-dwoje.pl/p/a_i/13/13/5/25613/m/m_3_25613.jpg"/></p>&#13;
<p>&#13;
	Na wybiegach 43 pokazów zapanowała różnorodność form, tkanin i inspiracji. Przedstawiamy główne tendencje zaprezentowane podczas Fashion Week Poland, które wpłyną na kształt trendów w nadchodzącym wiosenno-letnim sezonie:</p>&#13;
<ul>&#13;
	<li>&#13;
		Inspiracje dzikim lądem, kulturą plemienną, bezdrożami Australii i egzotycznym klimatem Afryki, przybiorą kształt zwierzęcych motywów, frędzli, drapieżnych krojów i skór o surowym wyglądzie,</li>&#13;
	<li>&#13;
		Kobiecość, zwiewność, naturalność, lekkie jedwabie i szyfony ubrane w subtelne pastele i delikatne desenie,</li>&#13;
	<li>&#13;
		Geometryczne cięcia, proste linie, wyraziste szwy oraz technika patchworku,</li>&#13;
	<li>&#13;
		Podkreślenie kontrastów w tkaninie, formie, kolorze stąd częste zestawienia: skóra-jedwab, przezroczystość-maskowanie, geometryczne kroje-płynność materiału, sztywne pleksi-miękkie tkaniny, biel-czerń itp.,</li>&#13;
	<li>&#13;
		Printy czyli kolorowe nadruki abstrakcyjne, florystyczne lub zwierzęce będą nawiązywać do inspiracji,</li>&#13;
	<li>&#13;
		Transparentność zaznaczona w obecności szyfonu, perforacji, wycinanek i koronek,</li>&#13;
	<li>&#13;
		Kolorystyka oparta na mocnym kontraście barw lub bardzo jasna, pastelowa, przybierająca ciepłe odcienie. W pokazach dominowały: biel, pastele, ochra, pomarańcz, niebieski, beż, brąz, czerń, złoto,</li>&#13;
	<li>&#13;
		Długość długości nierówna czyli połączenie długości mini z maxi dzięki asymetrii.</li>&#13;
</ul>&#13;
<p>&#13;
	Podsumowując, kolorystyka przybierze neutralne i ciepłe odcienie. W połączeniu z geometrycznym krojem będzie jednak eksponowała silne kontrasty barw. Kluczowe znaczenie zaczną mieć wzory i printy. Lekkie i zwiewne sylwetki będą rywalizować z tymi, które bazują na starannie zestawionych przeciwieństwach.</p>&#13;
<p class="b_l_blue">&#13;
	<strong><a href="http://www.we-dwoje.pl/fashion;week;poland;-;wiosenno-letnia;kolekcja;wioletty;wolczynskiej,artykul,25611.htm" target="_blank">Zobacz kolekcję Wioletty Wołczyńskiej</a></strong></p>&#13;
<p class="b_l_blue">&#13;
	<strong><a href="http://www.we-dwoje.pl/aleksandra;kmiecik;-;fashionphilosophy;fashion;week;poland,artykul,25471.htm" target="_blank">Zobacz kolekcję Aleksandry Kmiecik</a></strong></p>&#13;
<p class="b_l_blue">&#13;
	<strong><a href="http://www.we-dwoje.pl/natalia;jaroszewska;na;fashion;week;poland,artykul,25473.html" target="_blank">Zobacz kolekcję Natalii Jaroszewskiej<br/>&#13;
	</a></strong></p>&#13;
<p class="b_l_blue">&#13;
	<a href="http://www.we-dwoje.pl/lukasz;jemiol;na;fashion;week;poland,artykul,25472.html" target="_blank"><strong>Zobacz kolekcję Łukasza Jemioła<br/>&#13;
	</strong></a></p>&#13;
<p class="b_l_blue">&#13;
	<a href="http://www.we-dwoje.pl/fashionphilosophy;fashion;week;poland;-;paprocki;;brzozowski,artykul,25476.html" target="_blank"><strong>Zobacz kolekcję Paprocki &amp; Brzozowski</strong></a></p>&#13;
<p class="b_l_blue">&#13;
	<a href="http://www.we-dwoje.pl/fashion;week;poland;-;kolekcja;piotra;drzaly,artykul,25608.html" target="_blank"><strong>Zobacz kolekcję Piotra Drzały</strong><br/>&#13;
	</a></p>&#13;
<p class="b_l_blue">&#13;
	<a href="http://www.we-dwoje.pl/kolekcja;natashy;pavluchenko;-;fashion;week;poland,artykul,25474.html" target="_blank"><strong>Zobacz kolekcję Natashy Pavluchenko</strong></a></p>&#13;
<p class="b_l_blue">&#13;
	<a href="http://www.we-dwoje.pl/polygon;-;najnowsza;kolekcja;na;fashion;week;poland,artykul,25610.html" target="_blank"><strong>Zobacz kolekcję Polygon</strong><br/>&#13;
	</a></p>	</div></div></body></html>
