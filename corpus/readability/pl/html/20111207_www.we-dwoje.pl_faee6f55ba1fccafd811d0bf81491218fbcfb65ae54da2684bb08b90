<html><body><div><span id="adkontekst_intertext"><div class="txt"><p>&#13;
	<strong>06 grudnia, Mikołajki, to radosny dzień. Uczyńmy ten okres szczęśliwym również dla zwierząt!</strong></p>&#13;
<p class="b_noformat mini_lft ">&#13;
	<img src="http://www.we-dwoje.pl/p/a_i/9/9/1/25609/m/m_1_25609.jpg"/></p>&#13;
<p>&#13;
	Zima to najcięższy okres dla zwierząt w schroniskach. Czasem wystarczy nawet mały gest dobroci, żeby ulżyć ich doli. Jak co roku, zapraszamy w okresie przedświątecznym do schronisk dla bezdomnych zwierząt. Każde stworzenie zasługuje na współczucie i dobro. W imieniu naszych podopiecznych prosimy o suchą karmę, puszki dla psów i kotów oraz koce i kołdry, które bardzo się przydadzą przed zbliżającą się zimą. Można je przynosić do naszych schronisk we wszystkie dni tygodnia w godzinach otwarcia.<br/>&#13;
	<br/>&#13;
	Najpiękniejszym prezentem, jaki możemy podarować bezdomnemu zwierzęciu jest nowy dom! Pamiętajmy jednak, że adopcja powinna być przemyślana, przedyskutowana ze wszystkimi członkami rodziny. W żadnym wypadku nie kupujmy zwierzęcia na gwiazdkowy prezent – w ten sposób zamiast pomóc, możemy bardzo skrzywdzić żywą, czującą istotę.<br/>&#13;
	<br/>&#13;
	OTOZ Animals prowadzi następujące schroniska: Schronisko dla Bezdomnych Zwierząt „Ciapkowo” w Gdyni, Schronisko dla Bezdomnych Zwierząt w Tczewie, Schronisko dla Bezdomnych Zwierząt w Starogardzie Gdańskim, Schronisko dla Bezdomnych Zwierząt w Elblągu, Schronisko dla Bezdomnych Zwierząt w Oświęcimiu oraz Przytulisko dla Bezdomnych Zwierząt w Dąbrówce koło Wejherowa.<br/>&#13;
	<br/>&#13;
	Prosimy również o pomoc dla pozostałych schronisk w całej Polsce! Adresy schronisk można znaleźć na naszej <a href="http://www.otoz.pl/adopcje.html" target="_blank">stronie internetowej</a>.<br/>&#13;
	<br/>&#13;
	<strong>Wszystkim darczyńcom w imieniu bezdomnych zwierząt serdecznie dziękujemy!!!</strong></p>	</div></span></div></body></html>
