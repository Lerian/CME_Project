<html><body><div><div id="main">&#13;
&#13;
<p/>&#13;
&#13;
<p/><h2>Leki na ADHD nie zwiększają ryzyka zawału</h2><p class="timestamp">2011-12-15 11:34:58   <b><a href="http://www.biolog.pl/tematy-15.html" name="Medycyna" title="Medycyna">Medycyna</a></b></p><p/><p>&#13;
	Środki, stosowane w celu poprawienia koncentracji u dorosłych z ADHD, nie przyczyniają się do wzrostu ryzyka epizodów sercowo-naczyniowych - poinformowali naukowcy na łamach "Journal of American Medical Association" (JAMA).</p>&#13;
<p>&#13;
	Osoby, u których zdiagnozowano zespół nadpobudliwości psychoruchowej z deficytem uwagi, mogą kontrolować swoje objawy za pomocą terapii behawioralnej oraz środków stymulujących ośrodkowy układ nerwowy. Kilka wcześniejszych raportów sugerowało, że leki stosowane przy ADHD mogą podwyższać ciśnienie tętnicze oraz zwiększać ryzyko zawału, udaru mózgu lub nagłej śmierci sercowej.<br/>&#13;
	By to sprawdzić naukowcy z kalifornijskiego konsorcjum Kaiser Permanente przeanalizowali dane dotyczące ponad 440 tys. osób w wieku od 25 do 64 lat, z których ponad 150 tys. przyjmowało leki na ADHD (najczęściej zawierające metylofenidat lub sole amfetaminy).<br/>&#13;
	<br/>&#13;
	Nie znaleźli jednak dowodów na to, że leki te podnoszą ryzyko epizodów sercowo-naczyniowych. Wśród osób przyjmujących leki nie zaobserwowano również różnicy pod względem zagrożeń związanych z problemami układu krążenia w okresie stosowania preparatów oraz rok po ich odstawieniu.<br/>&#13;
	<br/>&#13;
	Wyniki te potwierdzają wnioski z wcześniejszych badań, które nie wykazały podwyższonego ryzyka chorób serca wśród nastolatków stosujących leki na ADHD.<br/>&#13;
	<br/>&#13;
	<a href="http://www.naukawpolsce.pap.pl">PAP - Nauka w Polsce</a></p>&#13;
<p/>&#13;
&#13;
&#13;
<img src="http://reklama.biolog.pl/img/i365/forum.png" border="0" alt="Komentarze"/> <span><a name="komentarze"/><b><span>KOMENTARZE</span></b></span><p>Zapraszamy też do dyskusji na największym polskim </p><b><a href="http://www.forum.biolog.pl/ekologia-i-ochrona-rodowiska-vf2.htm"><u>forum ekologiczne</u></a></b>&#13;
&#13;
&#13;
&#13;
&#13;
&#13;
<h2>Ostatnie wiadomości</h2>&#13;
&#13;
&#13;
<p><a href="http://www.biolog.pl/article49428.html"><b>Obrona przed malarią otwiera drogę salmonelli</b></a></p><p><a href="http://www.biolog.pl/article49427.html"><b>Dziwne połączenia w mózgu korzystne ewolucyjnie</b></a></p><p><a href="http://www.biolog.pl/article49426.html"><b>Słońce zapobiega ospie wietrznej</b></a></p><p><a href="http://www.biolog.pl/article49425.html"><b>Składniki soi poprawiają skuteczność radioterapii</b></a></p><p><a href="http://www.biolog.pl/article49423.html"><b>Przejadanie się postarza mózg</b></a></p><p><a href="http://www.biolog.pl/article49421.html"><b>Nowy lek na bezsenność</b></a></p><p><a href="http://www.biolog.pl/article49418.html"><b>Stwardnienie guzowate a padaczka</b></a></p>&#13;
		&#13;
 &#13;
&#13;
&#13;
&#13;
<p/>		&#13;
  	</div>&#13;
&#13;
	&#13;
    &#13;
	</div></body></html>
