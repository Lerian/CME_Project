<html><body><div><div class="body clearfix">&#13;
			&#13;
				<p class="firstp">Jest to strefa AB, dawniej nazywana Terminalem 1. Zostanie ona zamknięta dla pasażerów tuż po zakończeniu UEFA EURO 2012.</p>				
<p class="advG">
	
	
	
	
</p>
&#13;
				&#13;
														&#13;
										&#13;
					&#13;
										&#13;
				<p class="firstp">Przeznaczony do modernizacji budynek terminala wybudowany został na początku lat 90. I ze względu na stan techniczny, wymaga gruntownego remontu. Przy tej okazji stara część zostanie całkowicie zintegrowana z nową częścią. <br/><br/>Modernizacja d. Terminala 1 polegająca na jego przebudowie, rozbudowie oraz dostosowaniu do obowiązujących standardów obsługi: pasażerów, bagażu i bezpieczeństwa ruchu lotniczego. Zamówienie obejmuje także zaprojektowanie i wykonanie systemu obsługi bagażu, zintegrowanego z takim systemem w strefie T2 oraz budowę 60 m pieszego tunelu podziemnego, który połączy istniejącą stację kolejowej ze strefą T1 Terminala A.<br/><br/>Po przebudowie cały Terminal A będzie stanowił jedną bryłę, całkowicie jednolitą pod względem architektonicznym, technicznym i funkcjonalnym. <br/><br/>Otwarcie przebudowanej części terminala planowane jest na koniec 2014 r.<br/></p>							</div>&#13;
&#13;
						&#13;
						&#13;
			</div></body></html>
