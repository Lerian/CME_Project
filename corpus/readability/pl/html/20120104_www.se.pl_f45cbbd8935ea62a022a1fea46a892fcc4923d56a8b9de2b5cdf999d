<html><body><div><div class="articleBody"><div class="articleImg"><img id="photo_132547" src="http://cdn28.se.smcloud.net/t/photos/thumbnails/132547/leki_na_przeziebienie_co_zawieraja_640x0_rozmiar-niestandardowy.jpg" alt="Leki na przeziębienie - co zawierają, jak działają, czy naprawdę leczą" class="img big-photo"/></div><div class="mobile_infobox"><img src="/media/images/infobox_se_640x50.png" alt="Najnowsze plotki i skandale zawsze z Tobą. se.pl na komórce i tablecie!"/></div><div class="articleLeft" id="se_poll_container"><p class="zobacz">Zobacz też</p><div class="articleBlock1"><p/><p>Okazuje się, że w całym zamieszaniu wokół refundacji leków chodzi ...</p></div></div><p/><p>Jeśli lekarz nie wpisał na recepcie skali refundacji leku, jest niemal pewne, że w aptece zapłacisz 100 procent ceny medykamentu. Czy oznacza to, że raz na zawsze straciłeś swoje pieniądze? Odpowiedź brzmi "nie". <br/><br/><strong>Masz prawo do ulgi, zostałeś więc okradziony, dlatego możesz walczyć o odzyskanie swoich pieniędzy,</strong> choć od razu uprzedzamy: nie będzie to łatwe. Przede wszystkim musisz mieć dowód. Zanim wejdziesz do apteki, skseruj więc koniecznie receptę. <br/><br/>Po zakupieniu lekarstwa (jeśli musiałeś zapłacić sto procent jego wartości) zachowaj rachunek i skontaktuj się z twoim oddziałem Narodowego Funduszu Zdrowia z Wydziałem Spraw Świadczeniobiorców. NFZ powinien ci zwrócić różnicę pomiędzy ceną, którą zapłaciłeś, a przysługującym poziomem odpłatności za lek. Jeśli jednak NFZ nie odda ci pieniędzy, masz prawo szukać sprawiedliwości w sądzie.</p><p>- Procedura jest taka jak przy każdym roszczeniu cywilnym - tłumaczy mecenas Andrzej Zubek, adwokat z Bielska-Białej. Należy złożyć pozew do sądu przeciwko konkretnemu oddziałowi NFZ. W pozwie musimy podać nasze dane, adres, opisać roszczenie i załączyć do niego ksero rachunku za zapłacony lek i kserokopię samej recepty, chociaż to ostatnie nie jest wymagane, bo sąd może ściągnąć oryginał recepty z apteki.</p><p>Przy składaniu pozwu trzeba go opłacić.</p><p>- Jest to pięć procent kwoty, o którą chcemy się sądzić - wyjaśnia mecenas Zubek.</p><p>Pozew może złożyć jedna osoba, ale też można złożyć pozew zbiorowy.</p><p>Koniecznie zawiadom też rzecznika praw pacjenta. Można to zrobić za pomocą bezpłatnej infolinii - 800-190-590 - albo dzwoniąc z telefonu komórkowego pod numer 22 833-08-85. Sprawdziliśmy funkcjonowanie tych numerów i oba są czynne. Pracownicy RPP udzielają wyczerpujących porad. Zgłaszane przypadki nieprawidłowości są też rejestrowane i wyjaśniane przez rzecznika.</p><h2><strong>Kogo krzywdzi nowa ustawa?</strong></h2><p><strong>Astmatyków </strong><br/>"Lek na astmę Symbicort Turbuhaler kosztował 9 zł 99 gr" - pisze chory na forum TOK FM. I dodaje: "Teraz na taką samą receptę (czyli dla ubezpieczonego i choroby przewlekłej) kosztuje prawie 48 zł, co daje prawie pięciokrotny wzrost ceny! - Czy to oznacza, że mam przyjmować lek raz na 5 dni?" - pyta chory na astmę pacjent ministra zdrowia.</p><p><strong>Chorych na moczówkę prostą </strong><br/>Na forum se.pl wypowiada się chory na moczówkę prostą. "Do tej pory chorzy na moczówkę prostą (m.in. dzieci i dorośli po operacjach guzów mózgu) płacili za lek o nazwie Minirin Melt 120 mg 3,20 zł za opakowanie. Od dnia 1.01.2012 r. cena tego leku wynosi aż 84,33 zł (!!!), czyli wzrost odpłatności ponad  25 razy! Lek ten musi być brany praktycznie do końca życia".</p><p><strong>Młode mamy </strong><br/>Na forum se.pl wypowiada się młoda mama. "Za nutramigen - mleko następcze dla noworodków i niemowląt - od nowego roku zapłacę prawie 30 zł za 1 opakowanie, a kosztowało 13!" - mówi.</p><p><strong>Alergików </strong><br/>"Jestem mamą małej dziewczynki, od urodzenia chorej na alergię pokarmową, która od urodzenia jest żywiona preparatem nutramigen" - pisze na portalu TOK FM zrozpaczona kobieta. I dodaje: "Wczoraj w aptece pani mi powiedziała, że tego preparatu nie ma na liście leków refundowanych. Co mam zrobić? Nie stać mnie, żeby kupować dziecku nutramigen bez refundacji".</p><p><strong>Prawie wszystkich chorych! </strong><br/>Zbulwersowany pacjent pisze na portalu tvn24.pl o wysokich kosztach leku. "Dostałam receptę na antybiotyk z tą słynną pieczątką ťdo decyzji NFZŤ. W aptece zapłaciłam sto procent za ten lek!" - grzmi http://www.se.pl/admin/articles/article/220768/na koniec.</p><p class="right"><br/></p><div class="articleComm"><div class="articleCommHead"><p class="floatLeft"><h3>Wybrane komentarze</h3></p><p class="floatRight pointer">&#13;
                zobacz wszystkie &gt;&gt;&#13;
            </p></div><div class="articleCommBody"><div class="commImg1"><img src="/media/images/comImg1.png" alt="Cudzysłów"/></div><div class="commImg2"><img src="/media/images/comImg2.png" alt="Cudzysłów"/></div><dl><dt><span/><span class="commLogDate"><b>Mariusz</b>&#13;
                            26.02.2012, 21:44&#13;
                        </span></dt><dd><p>Jak na razie Donald lata samolotem do domu po 220 tys zł za przelot za nasze pieniądze, żeby sobie np pojeździć na rowerze. Ten człowiek powinien być pod opieką specjalisty psychologa a nie pełnić odpowiedzialne funkcje społeczne.</p></dd><dt><span/><span class="commLogDate"><b>beatka :)</b>&#13;
                            13.01.2012, 19:23&#13;
                        </span></dt><dd><p>ja pisałam do "naszego rządu" oni maja nas w dupie<br/><br/>taka prawda jest ja za sam minirin miesiecznie bede płacic ok 500 zł a mam jeszcze inne leki podtrzymujące mi życie! <br/><br/>co za idiotów mamy w tym państwie! masakra</p></dd></dl></div></div><p/><table border="0"><tbody><tr><td><img src="http://cdn5.se.smcloud.net/t/photos/145967/wzor_pozwu.jpg" alt=""/></td></tr></tbody></table><p class="right"><br/></p><p/><div class="ewydanie"><a target="_blank" href="http://ewydanie.se.pl"><img src="/media/images/ewydanie-640px.jpg" alt=""/></a></div><a href="http://ewydanie.se.pl/"><img src="/media//banner/ewydanie-640px.jpg"/></a><p class="skarga"><h3>Denerwuje Cię to? <span class="pointer">ZGŁOŚ SKARGĘ!</span></h3></p></div></div></body></html>
