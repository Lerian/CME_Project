<html><body><div><div id="main">&#13;
&#13;
<p/>&#13;
&#13;
<p/><h2>Dzięki dobrej diecie mózg się nie kurczy</h2><p class="timestamp">2012-01-04 11:39:30   <b><a href="http://www.biolog.pl/tematy-15.html" name="Medycyna" title="Medycyna">Medycyna</a></b></p><p/><p>&#13;
	Witaminy i kwasy tłuszczowe omega 3 wydają się zapobiegać zanikowi mózgu związanemu z chorobą Alzheimera - informuje pismo "Neurology".</p>&#13;
<p>&#13;
	W badaniach przeprowadzonych przez zespół Gene'a Bowmana z Oregon Health &amp; Science University w Portland uczestniczyły 104 osoby, których średni wiek wynosił 87 lat. Poziom substancji odżywczych w ich organizmie wyznaczany był na podstawie badań krwi, a <a href="http://www.lekopteka.pl/24-pamiec-koncentracja-nauka">pamięć</a> i sprawność myślenia badano za pomocą testów. Wykonane u 42 osób badania techniką rezonansu magnetycznego (MRI) pozwoliły ocenić objętość mózgu.<br/>&#13;
	 <br/>&#13;
	<br/>&#13;
	Kwasy omega 3 i witamina D zawarte są przede wszystkim w rybach, zaś witamina C, E i witaminy z grupy B - w warzywach i owocach. Niedobór witaminy D stwierdzono u 25 proc. badanych, zaś witaminy B12 - u 7 proc.<br/>&#13;
	Osoby, których dieta obfitowała w kwasy tłuszczowe omega 3 oraz witaminy B, C, D i E nie tylko miały większe mózgi, ale i lepiej wpadały w testach pamięci i sprawności umysłowej w porównaniu z pacjentami na diecie ubogiej w witaminy i kwasy omega 3.<br/>&#13;
	<br/>&#13;
	Z kolei dieta bogata w izomery trans (których duże ilości zawierają na przykład margaryna, tłuszcz piekarniczy i pieczywo cukiernicze, dania fast food, mrożonki) miała przeciwny efekt - mózg się kurczył, a wyniki testów pamięci i sprawności umysłowej wypadały gorzej niż w przypadku spożywania małych ilości izomerów trans.<br/>&#13;
	<br/>&#13;
	To pierwsze badania tego rodzaju połączone z analizą krwi pod kątem zawartości wielu składników odżywczych (wcześniej sprawdzano tylko poziom jednego lub kilku z nich) - dlatego ich wyniki powinny jeszcze zostać potwierdzone przez inne prace. Badania oparte na ankietach nie odzwierciedlają stanu odżywienia organizmu tak dobrze jak analiza krwi. Zwłaszcza osoby starsze mogą mieć problemy z przypominaniem sobie, co ostatnio jadły - albo z wchłanianiem odżywczych substancji z przewodu pokarmowego.<br/>&#13;
	<br/>&#13;
	<a href="http://www.naukawpolsce.pap.pl">PAP - Nauka w Polsce</a></p>&#13;
<p/>&#13;
&#13;
&#13;
<img src="http://reklama.biolog.pl/img/i365/forum.png" border="0" alt="Komentarze"/> <span><a name="komentarze"/><b><span>KOMENTARZE</span></b></span><p>Zapraszamy też do dyskusji na największym polskim </p><b><a href="http://www.forum.biolog.pl/ekologia-i-ochrona-rodowiska-vf2.htm"><u>forum ekologiczne</u></a></b>&#13;
&#13;
&#13;
&#13;
&#13;
&#13;
<h2>Ostatnie wiadomości</h2>&#13;
&#13;
&#13;
<p><a href="http://www.biolog.pl/article49431.html"><b>Dzięki dobrej diecie mózg się nie kurczy</b></a></p><p><a href="http://www.biolog.pl/article49428.html"><b>Obrona przed malarią otwiera drogę salmonelli</b></a></p><p><a href="http://www.biolog.pl/article49427.html"><b>Dziwne połączenia w mózgu korzystne ewolucyjnie</b></a></p><p><a href="http://www.biolog.pl/article49426.html"><b>Słońce zapobiega ospie wietrznej</b></a></p><p><a href="http://www.biolog.pl/article49425.html"><b>Składniki soi poprawiają skuteczność radioterapii</b></a></p><p><a href="http://www.biolog.pl/article49423.html"><b>Przejadanie się postarza mózg</b></a></p><p><a href="http://www.biolog.pl/article49421.html"><b>Nowy lek na bezsenność</b></a></p>&#13;
		&#13;
 &#13;
&#13;
&#13;
&#13;
<p/>		&#13;
  	</div>&#13;
&#13;
	&#13;
    &#13;
	</div></body></html>
