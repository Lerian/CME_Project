<html><body><div><span id="adkontekst_intertext"><div class="txt"><p>&#13;
	<strong>Jeden z darów natury, który w domu trzeba po prostu mieć – czy trapi cię trądzik czy przesuszona skóra…</strong></p>&#13;
<p>&#13;
	<img src="http://www.we-dwoje.pl/p/a_i/41/9/1/25833/b/b_1_25833.jpg"/></p>&#13;
<p>&#13;
	Olej jojoba pozyskuje się z fasolek pustynnych krzewów o łacińskiej nazwie Simmondsia chinesis, rosnących w Ameryce Południowej. Żeńskie roślinki produkują kwiaty, z których rodzą się owe oleiste nasiona będące kosmetycznym błogosławieństwem od tysięcy lat. Naturalny płynny wosk zawarty w nasionach jojoba jest niezwykle czysty i zawiera szereg woskowych estrów, witaminę E oraz fosfolipidy.<br/>&#13;
	<br/>&#13;
	Dlaczego tylu zachwytu nad jeszcze jednym roślinnym tłuszczem? Otóż jojoba jest w swojej formule bardzo podobny do ludzkiego… sebum. I choć ta wydzielina pewnie kojarzy się negatywnie, zwłaszcza wszystkim borykającym się z trądzikiem i tłustą skórą, jej kosmetyczne zastosowanie jest paradoksalnie szerokie. Jojoba może bowiem uzupełniać tłuszcze wszędzie tam gdzie ich brakuje – przy suchej skórze, suchych, poniszczonych włosach czy paznokciach; ale też pomagać w redukowaniu naturalnego wydzielania łoju oczyszczając tym samym cerę! To jeden z niewielu olejków, który wręcz poleca się stosować na przetłuszczającą się, problematyczną skórę…<br/>&#13;
	<br/>&#13;
	Olej jojoba posiada silne właściwości antybakteryjne i przeciwzapalne; nie wywołuje alergii, nie zatyka porów, nie posiada w swoim składzie żadnych toksyn.<br/>&#13;
	<br/>&#13;
	Złota lista zastosowań jojoba:<br/>&#13;
	1. Olejek do masażu – napina i uelastycznia skórę, nie zostawiając tłustego filtru i nie podrażniając.<br/>&#13;
	2. Środek nawilżający – zwłaszcza po wysuszeniu skóry spowodowanym słońcem<br/>&#13;
	3. Reduktor rozstępów – pomaga odbudować strukturę skóry; uelastycznia.<br/>&#13;
	4. Szampon oczyszczający na włosy – pomaga skutecznie pozbyć się zanieczyszczeń tj. kosmetyki, łój, brud czy kurz.<br/>&#13;
	5. Mleczko oczyszczające do twarzy – dokładnie oczyszcza pory, ściera cały makijaż, odświeża i pielęgnuje cerę.<br/>&#13;
	6. Środek przeciwtrądzikowy – redukuje zmiany zapalne, zapobiega nowym, reguluje gospodarkę tłuszczową skóry.<br/>&#13;
	7. Odżywka do włosów – nawilża, dodaje blasku, wcale nie obciążając włosów; polecanym jako serum na zniszczone końcówki.<br/>&#13;
	8. Krem przeciwzmarszczkowy – odżywia skórę, głęboko nawilża, pomaga wygładzić drobne bruzdy i nadać skórze młodzieńczego blasku.<br/>&#13;
	<br/>&#13;
	Najlepiej zaopatrzyć się w naturalny 100% olejek do nabycia w ekologicznych sklepach za ok. 20 zł za 100 ml. To jedna z lepszych inwestycji w urodę!</p>	</div></span></div></body></html>
