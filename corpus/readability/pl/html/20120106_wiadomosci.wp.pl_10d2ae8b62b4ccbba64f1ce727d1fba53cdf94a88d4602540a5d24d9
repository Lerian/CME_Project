<html><body><div><div class="txt WAI-Text czytajto" id="intertext1">


								<strong>Mnisi sprawujący pieczę nad Grotą Narodzenia w Betlejem pobili się podczas sprzątania świętego miejsca. W ruch poszły miotły i pięści. &#13;
</strong><p>&#13;
Poszczególnymi ołtarzami wewnątrz Bazyliki Narodzenia Pańskiego opiekuje się około stu mnichów różnych chrześcijańskich wyznań. Do starć doszło między mnichami Greckiego Kościoła Prawosławnego i Apostolskiego Kościoła Ormiańskiego. Palestyńska </p><a href="/query,policja,szukaj.html">policja</a><p> przez długi czas przywracała spokój, używając pałek.&#13;
</p><p>&#13;
- To trywialny problem... zdarza się co roku. Wszystko jest w porządku, sprawy wróciły na swoje miejsce. Nikt nie został aresztowany, gdyż wszyscy uczestnicy to ludzie Boga - powiedział po wszystkim podpułkownik Khaled al- Tamimi. &#13;
</p><p>&#13;
Wybudowana w VI wieku Bazylika Narodzenia Pańskiego jest najstarszym kościołem w Ziemi Świętej. Zarządzają nią wspólnie duchowni katoliccy oraz prawosławni kościoła greckiego i ormiańskiego. Podczas sprzątania Bazyliki regularnie dochodzi do przepychanek.			
				

						
				

								
											</p></div>

			

			
				
			<div class="wpsocial-fbFanpageBox">
				<p>Polub <a href="https://www.facebook.com/wiadomosciwppl" title="Profil redakcji" class="name" rel="nofollow" target="_blank">wiadomości.wp.pl</a> na Facebooku</p>
				
				
			</div>
		
									
			</div></body></html>
