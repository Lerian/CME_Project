<html><body><div><div id="article" class="article-narrow">


<p class="source">
<span class="date">2012-01-06 12:47</span>
Źródło:


<a href="http://www.polskieradio.pl/78,IAR" target="_blank">Informacyjna Agencja Radiowa</a>


</p>

<a target="_blank" href="http://www.polskieradio.pl/78,IAR" title="Informacyjna Agencja Radiowa"><img border="0" hspace="5" vspace="3" align="right" alt="Informacyjna Agencja Radiowa" src="/gfx/newsroom/pub_logos/IAR.png"/></a>




<h1>Epidemia ptasiej grypy powraca?</h1>


<div id="article_content">
<b>Na terytorium Hongkongu u kolejnych dwóch martwych ptaków stwierdzono obecność wirusa H5N1. Władze byłej brytyjskiej kolonii poinformowały, że dwie mewy czarnogłowe zainfekowane wirusem ptasiej grypy, znaleziono poza terenami miejskimi. </b>


<p>

	W ubiegłym miesiącu w mieście Shenzhen, położonym tuż przy granicy z Hongkongiem, zmarł mężczyzna, u którego stwierdzono obecność wirusa H5N1. Wcześniej, właśnie w Hongkongu na jednym z miejskich targów znaleziono drób zainfekowany wirusem ptasiej grypy. Lokalne władze podjęły decyzję o utylizacji ponad 20 000 sztuk drobiu. </p><p>	Chiński resort zdrowia uspokaja, że wirus ptasiej grypy na razie nie rozprzestrzenia się pomiędzy ludźmi. Chiny są jednak największym rynkiem drobiu na świecie, a sprzedaż kurczaków znacznie wzrasta przed zbliżającym się według kalendarza księżycowego nowym rokiem .</p><p>IAR 






</p>






</div>










  
<plusone size="medium"/><a href="https://twitter.com/share" class="twitter-share-button" data-lang="pl">Tweetnij</a>















</div>
</div></body></html>
