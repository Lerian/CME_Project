<html><body><div><body leftmargin="0" topmargin="0" marginwidth="0" marginheight="0" id="readabilityBody">
<a name="gora">
</a><table border="0" cellspacing="0" cellpadding="0">
<tr><td valign="top">

 <img src="/res/img/menu/piksel.gif"/><br clear="all"/>









</td>
<td valign="top" class="just">


<img src="/res/img/menu/piksel.gif"/><br clear="all"/>








<table border="0" cellpadding="0" cellspacing="0">
<tr><td valign="middle"><img src="/res/img/bip/ikony/gazeta.gif"/></td>
<td valign="middle">
<span class="BIGBLACK">Uwaga - choroby infekcyjne</span><br/>
<span class="GRUBY1">Nasi w Europie</span><br/>
</td><td valign="middle" nowrap="nowrap" align="right"><a title="Wybór preferencji językowych/Language set up/Spracheneinstellung/Préférences de langue" href="/xml/serwis/langpref"><img class="shadow" src="/res/img/bip/lang.gif" border="0"/></a></td><td valign="middle" nowrap="nowrap" align="right"><a title="Szukaj - funkcja umożliwiająca wyszukiwanie w zasobach informacyjnych strony." href="/xml/szukaj/serwis?searchClassId=/nil/gazeta"><img class="shadow" src="/res/img/bip/szuk.gif" border="0"/></a></td><td valign="middle" nowrap="nowrap" align="right"><a title="Statystyki oglądalności" href="/xml/serwis/stats?searchClassId=/nil/gazeta/numery/n2012/n201201/n20120109"><img class="shadow" src="/res/img/bip/statystyki.gif" border="0"/></a></td>

<td valign="middle" nowrap="nowrap" align="right"><a title="Strona w postaci przygotowanej do druku" href="/home/coraline/Documents/Corpus/readability/corpus/pl/html/20120106_www.gazetalekarska.pl_da750cc1773a4b5b403d6d03bd5d64eece2a85660ac3ca9d9919f1d9"><img class="shadow" src="/res/img/bip/drukuj.gif" border="0"/></a></td></tr></table>
<hr/>
<img vspace="5" hspace="5" src="/home/coraline/res/img/img/nil/gazeta/persons/Konstanty Radziwill3.jpg" border="0" align="right"/>
<b>O spotkanie poprosił mnie
dyrektor Europejskiego
Centrum Prewencji i Kontroli
Chorób (ECDC),
agencji powołanej przez
UE w celu wzmacniania
europejskiej kontroli nad
chorobami infekcyjnymi.</b><br/>
ECDC pełni w Sztokholmie
ciągły dyżur w zakresie
monitorowania i natychmiastowego
ostrzegania
o niebezpieczeństwach zagrażających
Europejczykom
w tym zakresie. Centrum
z niepokojem obserwuje
wzrastającą od dwóch lat
liczbę zachorowań na odrę.<br/>
W sytuacji, gdy zgodnie
z pierwotnym założeniem
WHO choroba ta miała zostać
na całym świecie wyeliminowana
do 2007 r. (obie
Ameryki są już od kilku lat
od niej wolne), 30 tys. zachorowań,
kilkadziesiąt
ciężkich encefalitów i ok.
10 zgonów rocznie w najbogatszym
rejonie świata
(UE) okrywa nas wstydem.
Jaka jest przyczyna takiego
stanu? Wciąż niska wyszczepialność
dzieci przeciw
tej chorobie. Zadanie dla
lekarzy jest proste: namawiać
do szczepienia (w Polsce
zgodnie z obowiązującym
kalendarzem), zwalczać
irracjonalne uprzedzenia
i przesądy. Drugie zjawisko
obserwowane z niepokojem
przez Centrum, to narastający
problem antybiotykooporności
bakterii. Dla
przykładu w polskich szpitalach
(znajdujących się w okolicach
średniej europejskiej)
oporność Str. pneumoniae na
penicylinę i makrolidy (jednocześnie)
waha się w granicach
10-25 proc., Staph.
aureus na metycylinę 10-25
proc., a Ent. faecalis na aminoglikozydy,
E. coli na fl uorochinolony,
Kl. pneumoniae
na cefalosporyny III
generacji, fl uorochinolony
i aminoglikozydy (pojawiają
się także szczepy oporne
na karbapenemy) oraz
Ps. aeruginosa na piperacylinę
+ tazobaktam, fl uorochinolony
i aminoglikozydy
w granicach 25-50 proc.<br/>
Te dramatyczne (i wzrastające)
liczby nakazują podjęcie
natychmiastowych działań.
Przesłanie ECDC jest proste:
ostrożniej z decyzjami o antybiotykoterapii
(zwłaszcza
w lecznictwie otwartym
znaczna część zaleceń budzi
poważne wątpliwości),
przestrzeganie zasad leczenia
w zakresie dawek i czasu
terapii. W opinii Centrum
równie ważne są działania
na rzecz najprostszych zabiegów
higienicznych, włącznie
z myciem rąk przez personel
medyczny (a zwłaszcza przez
lekarzy!), które w znacznym
stopniu przyczyniają się do
ograniczania zakażeń.<br/>
W imieniu CPME obiecałem
współpracę oraz podjęcie
działań na rzecz upowszechniania
przesłania
Centrum wśród lekarzy
europejskich.<br/>
<br/>
<b>Konstanty Radziwiłł</b><br/>
<br/>
<br/>

<b>Gazeta Lekarska 2012-01</b> - pismo izb lekarskich. Wydawca: Naczelna Rada Lekarska.<br/>
<a href="http://http://www.gazetalekarska.pl">http://http://www.gazetalekarska.pl</a><br/>
Dla członków izb lekarskich bezpłatnie.<br/><br/>





</td></tr></table>
<p>
  <br/>
<a class="lewemenu" href="/home/coraline/Documents/Corpus/readability/corpus/pl/html/20120106_www.gazetalekarska.pl_da750cc1773a4b5b403d6d03bd5d64eece2a85660ac3ca9d9919f1d9"><b>W górę ekranu</b></a>  <br/>
<a class="lewemenu" href="/home/coraline/xml/serwis/copyright"><b>Copyright (c) 2005</b></a>  <br/><span class="SMALL2">Korespondencja: </span><a href="/home/coraline/Documents/Corpus/readability/corpus/pl/html/20120106_www.gazetalekarska.pl_da750cc1773a4b5b403d6d03bd5d64eece2a85660ac3ca9d9919f1d9" class="lewemenu"><b>redakcja@gazetalekarska.pl</b></a>  <br/><span class="SMALL2">Uwagi techniczne: </span><a href="/home/coraline/Documents/Corpus/readability/corpus/pl/html/20120106_www.gazetalekarska.pl_da750cc1773a4b5b403d6d03bd5d64eece2a85660ac3ca9d9919f1d9" class="lewemenu"><b>serwis@gazetalekarska.pl</b></a>  <br/>
<span class="SMALL2">Data utworzenia: <b>2012-01-09</b></span>  
</p></body>
</div></body></html>
