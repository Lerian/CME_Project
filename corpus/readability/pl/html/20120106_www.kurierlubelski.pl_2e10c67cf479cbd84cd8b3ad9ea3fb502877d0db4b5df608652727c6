<html><body><div><div id="tresc"><p>
                          

  Zakład BM UMCS został nominowany w ogólnopolskim plebiscycie "SOCZEWKI FOCUSA", którego organizatorem jest miesięcznik popularnonaukowy "Focus". Antygen przeciwko malarii zawalczy z czterema kandydatami o tytuł najważniejszego wydarzenia naukowego w kategorii "Nadzieja". Zwycięzcę plebiscytu wybiorą internauci i czytelnicy w głosowaniu SMS-owym, które potrwa do 16 stycznia 2012 roku. Obecnie w rankingu antygen zajmuje drugie miejsce. Przegania go o niecałe trzy procent futurystyczny środek piorący, którego koncepcję opracowały studentki Szkoły Głównej Handlowej w Warszawie. &#13;</p>&#13;<p>Wynaleziony przez naukowców antygen, to substancja białkowa, która wywołuje produkcję przeciwciał w organizmie.</p><a name="czytaj_dalej"/><p> Na jego podstawie można stworzyć szczepionkę, dzięki której człowiek na stałe uodporni się na jedną z najbardziej zabójczych chorób świata. &#13;&#13;</p><p>Jak podkreśla prof. Nikodem Grankowski, badania są bardzo kosztowne i nie jest w stanie określić kiedy powstanie szczepionka. Ministerstwo Nauki i Szkolnictwa Wyższego przyznało na ten cel grant badawczy w wysokości 420 tysięcy złotych. &#13;&#13;</p><p>Malaria to tropikalna choroba pasożytnicza, którą przenoszą samice komarów z rodzaju Anopheles. Co roku na zapada na nią ponad 220 mln ludzi a umiera nawet do 3 mln, głównie dzieci. Malaria występuje w ponad 100 krajach strefy tropikalnej, ale można nią zarazić się również w Polsce. Przenosi ją ponad 80 gatunków komarów, w tym bardzo popularny w naszym kraju - widliszek. &#13;&#13;</p><p>Wyniki plebiscytu zostaną opublikowane na łamach marcowego wydania miesięcznika "Focus". Szczegóły i zasady głosowania, dostępne są na stronie internetowej </p><b><a href="http://www.focus.pl/informacje/soczewki11/" title="www.focus.pl/informacje/soczewki11/">www.focus.pl/informacje/soczewki11/</a>.</b>&#13;&#13;<hr/>&#13;<b>Codziennie rano najświeższe informacje z Lublina i okolic na Twoją skrzynkę mailową. <a href="http://www.kurierlubelski.pl/newsletter/" title="Zapisz się do newslettera!">Zapisz się do newslettera!</a></b>&#13;&#13;
      
                
    
  
</div>
</div></body></html>
