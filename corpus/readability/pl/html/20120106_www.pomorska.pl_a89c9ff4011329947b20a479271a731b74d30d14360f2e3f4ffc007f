<html><body><div><div id="article">&#13;
<p id="articleDate">dodano: <span>9 stycznia 2012, 16:45</span></p>&#13;
<p id="articleTags"><span>tagi:</span><a href="/apps/pbcs.dll/section?Category=TAGI01&amp;Keyword=plebiscyt_medyczny" title="plebiscyt medyczny">plebiscyt medyczny</a><a href="/apps/pbcs.dll/section?Category=TAGI01&amp;Keyword=przychodnia_s%EAp%F3lno" title="przychodnia sępólno">przychodnia sępólno</a></p>&#13;
<h1>Doktór zbada, wyleczy i doradzi</h1>&#13;
&#13;
<p id="articleByline">&#13;
&#13;
&#13;
    BARBARA ZYBAJŁO-NERKOWSKA&#13;
&#13;
</p>&#13;
&#13;
<p id="articleSummary">Sępoleńska przychodnia wciąż zyskuje pacjentów i sympatię</p>&#13;
&#13;
<div class="articlePicture">&#13;
    <a class="picture" href="/apps/pbcs.dll/misc?url=/templates/zoom.pbs&amp;Site=PO&amp;Date=20120109&amp;Category=NASZDOKTOR01&amp;ArtNo=794375778&amp;Ref=AR"><img src="/apps/pbcsi.dll/bilde?Site=PO&amp;Date=20120109&amp;Category=NASZDOKTOR01&amp;ArtNo=794375778&amp;Ref=AR&amp;border=0&amp;MaxW=280" alt="Alina Knapik z &quot;Doktora”" title="W rejestracji spotkać można przemiłe panie pielęgniarki."/></a>&#13;
    <p><b>Alina Knapik z "Doktora”</b> W rejestracji spotkać można przemiłe panie pielęgniarki.</p>&#13;
    <p><span>(BARBARA ZYBAJŁO-NERKOWSKA)</span></p>&#13;
</div>&#13;
&#13;
&#13;
&#13;
<p>Gabinety lekarskie przy ul. Hallera to znana na Krajnie marka. W ubiegłym roku docenili Państwo tę placówkę, bo właśnie ona zajęła pierwsze miejsce w kategorii przychodni przyjaznych pacjentowi. <br/> I do tego pacjenci "Doktora”, którym od lat kieruje Teresa Ruthendorf-Przewoska, z usług lekarzy mogą korzystać od godz. 7 do 19. <br/><br/>Przychodnia działa też w soboty od godz. 8 do 12 i jest ewenementem, bo przeważnie pomoc lekarza rodzinnego uzyskać można tylko do godz. 18. <br/>Wydłużenie godzin działania jest wyjątkowo dogodne dla pacjentów, bo teraz z pracy wychodzi się o różnych porach, a i choroba nie wybiera - źle można się poczuć przecież także o 18 czy w weekend.  - Godziny pracy to rzecz, która nas bardzo wyróżnia - podkreśla Maria Kiełbasińska, prezeska zarządu spółki "Doktór”. - Cały czas zyskujemy nowych pacjentów. Mamy też nowego pediatrę. <br/><br/> <b>Zobacz rankinki Plebiscytu Medycznego w kategoriach: <br/><a href="http://www.pomorska.pl/apps/pbcs.dll/section?Category=naszdoktor05">- lekarz</a><br/><a href="http://www.pomorska.pl/apps/pbcs.dll/section?Category=naszdoktor07">- pielęgniarka</a><br/><a href="http://www.pomorska.pl/apps/pbcs.dll/section?Category=naszdoktor06">- położna</a><br/><a href="http://www.pomorska.pl/apps/pbcs.dll/section?Category=naszdoktor08">- ratownik medyczny</a><br/><a href="http://www.pomorska.pl/apps/pbcs.dll/section?Category=naszdoktor09">- przychodnia </a><br/><a href="http://www.pomorska.pl/apps/pbcs.dll/section?Category=naszdoktor11">- apteka</a></b></p><p class="adholder_srodek1"/><p>Maluchy w "Doktorze” od września leczy Piotr Galantowicz. A poza tym załoga to stali i sprawdzeni ludzie, którym pacjenci bez wahania powierzają swoje zdrowie. Jeszcze do niedawna na ul. Hallera zaglądali głównie mieszkańcy Sępólna, ale sytuacja się zmieniła i teraz przybywa pacjentów z okolicznych wsi. <br/> Doktór to nie tylko sprawdzona marka i stabilność, ale i wygoda, bo przy budynku jest winda, z której mogą skorzystać niepełnosprawni. Przychodnia położona jest w centrum miasta, a tuż przy niej ulokowała się apteka, więc z realizacją recept też nie ma problemu. <br/><br/>W ubiegłym roku - dzięki Państwa głosom - Doktór otrzymał laury dla najlepszej przychodni. Także i w tym roku zgłosili Państwo tę placówkę do naszego plebiscytu, w którym w tym roku wybieramy nie tylko przychodnię czy aptekę przyjazną pacjentom, ale także lekarza, pielęgniarkę, położną i ratownika medycznego. Głosujemy telefonicznie, a koszt  jednego SMS-a to 1,23 zł.  Szczegóły i lista kandydatów na stronie www.pomorska.pl/medyczny oraz w środę w "Pomorskiej”.</p>&#13;
&#13;
&#13;
&#13;
&#13;
&#13;
&#13;
&#13;
</div>&#13;
&#13;
&#13;
&#13;
&#13;
&#13;
&#13;
&#13;
&#13;
&#13;
&#13;
            </div></body></html>
