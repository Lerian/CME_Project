<html><body><div><div class="box articleSingle print" id="articleSingle1">
    <p class="boxBegin"/>
    <p class="boxHeader">
                        <h1>Eusebio wyjdzie dziś ze szpitala</h1>
		
		
        	</p>
	<div class="boxBody">
		<p class="details">
        									<span class="i1 ilast date">
					Sobota, 31 grudnia 2011 (06:50)									</span>
					</p>
        				<div class="lead textContent">
	    	<p><strong>Legendarny portugalski piłkarz Eusebio, który z powodu ciężkiego zapalenia płuc trafił do szpitala w Lizbonie, wyjdzie dziś ze szpitala. W środę były reprezentant Portugalii miał  poważne problemy z oddychaniem.</strong></p>
		</div>
				<div class="text textContent">
		 	<div class="embed embedRight articleEmbedArticleFull">    <p class="boxBegin"/>        <div class="boxBody">        <div class="thumbnail">            <div class="image">                <a href="http://www.rmf24.pl/sport/news-eusebio-spedzi-boze-narodzenie-w-szpitalu,nId,423312"><img src="http://i.iplsc.com/eusebio-spedzi-boze-narodzenie-w-szpitalu/00013OC86LGLLAJX-C102.jpg" alt="Eusebio spędzi Boże Narodzenie w szpitalu"/></a>            </div>        </div>        <div class="textContent lead">            <p>Legendarny portugalski piłkarz Eusebio prawdopodobnie spędzi święta Bożego Narodzenia w szpitalu. U 69-latka zdiagnozowano zapalenie płuc. W 2007 roku przeszedł operację lewej tętnicy szyjnej.                <a href="http://www.rmf24.pl/sport/news-eusebio-spedzi-boze-narodzenie-w-szpitalu,nId,423312" class="seeMore">czytaj więcej</a>            </p>        </div>    </div>    <p class="boxEnd"/></div>
<p><i>Po kilku dniach udało się wyprowadzić pacjenta ze stanu zagrożenia życia, jest w stabilnej, dobrej formie. Zostanie wypisany, ale będzie się musiał na początku Nowego Roku stawić na badania kontrolne</i> - powiedział dyrektor Szpital Światła Jose Roquette.</p>
<p>Eusebio da Silva Ferreira urodził się w Mozambiku, ówczesnej portugalskiej kolonii. Był jednym z pierwszych czarnoskórych piłkarzy występujących w reprezentacji Portugalii. W 1966 roku był najlepszym strzelcem mundialu w Anglii, a jego ekipa zdobyła brązowy medal. W 1998 roku został uznany przez FIFA jednym z dziesięciu piłkarzy wszech czasów.</p>
<p>W przeszłości Eusebio narzekał na problemy z sercem. W 2007 roku przeszedł operację lewej tętnicy szyjnej.</p>


		</div>
		
                    <p class="category">
                <h3>
                    <span class="label">Artykuł pochodzi z kategorii:</span>
                    <span class="value">Sport</span>
                </h3>
            </p>
        
		
	

        <div class="source">
                        <cite>
                                    <a href="http://www.rmf24.pl/zrodla" target="_blank">
                                                    <img src="http://i.iplsc.com/pap/00008UV5M89L9IQ9-C301.jpg" alt="PAP"/>
                                                    </a>
                			</cite>
		</div>





		<p id="adBox625">
					</p>
        
	</div>
	<p class="boxEnd"/>
</div>




                </div></body></html>
