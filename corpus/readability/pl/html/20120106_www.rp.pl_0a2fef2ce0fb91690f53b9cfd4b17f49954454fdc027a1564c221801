<html><body><div><div class="storyContent">
		<div class="articleLeftBox">
				<div class="seealso">
							<div class="fot">
										<a href="/galeria/69991,1,782683.html">
											<img src="http://grafik.rp.pl/grafika2/782683,802888,3.jpg" alt="Cristina Kirchner"/>
										</a>
										<p class="descr">Cristina Kirchner</p>
										<p class="source">źródło: AFP</p>
										</div>
								
							
							</div>
					
				</div>
		<p class="lead" itemprop="description">58-letnia prezydent Argentyny Cristina Kirchner, u której podczas rutynowego badania zdiagnozowano raka tarczycy, dołączyła do listy latynoskich przywódców dotkniętych chorobą nowotworową.</p>
		<p>Nie  musi jednak drżeć o urząd. W Ameryce Łacińskiej chory lider budzi  raczej sympatię i zyskuje na popularności. Rywale nie śmią go atakować,  bo zostałoby to źle odebrane przez wyborców.</p>&#13;
<p>Przed  wyborami w Brazylii w 2010 r. zdiagnozowano raka układu limfatycznego u  faworytki w wyścigu prezydenckim Dilmy Rousseff. Nie stało się to  jednak tematem kampanii wyborczej, a rekonwalescencja nie przeszkodziła jej w spektakularnym zwycięstwie. Wkrótce miało się  zresztą okazać, że na raka krtani cierpi jej poprzednik i promotor,  charyzmatyczny Luiz Inácio Lula da Silva.</p>&#13;
<p>Prezydentowi  Paragwaju Fernando Lugo nowotwór też przysporzył przyjaciół.  Wiceprezydent Federico Franco, który nie krył, że chce zastąpić lidera,  obiecał go lojalnie wspierać do końca kadencji.</p>&#13;
<p>Empatia  zadziałała też w przypadku znienawidzonego przez opozycję przywódcy  Wenezueli Hugo Chaveza, któremu w czerwcu usunięto nowotwór w Hawanie.  Po czterech chemiach ogłosił, że jest zdrów jak ryba i wystartuje w przyszłorocznych wyborach. Znany z chorobliwej  awersji do USA Chavez sugeruje, że zachorowania latynoskich prezydentów  mają związek ze „zbrodniczą polityką imperium".</p><p class="clr"/>
		</div>
		
		<div id="articleCopyright">
			
			<div id="articleCopyrightBox">
				<p id="articleCopyrightCloseIcon"/>
				<p id="articleCopyrightText">
					Żadna część jak i całość utworów zawartych w dzienniku nie może być powielana i rozpowszechniana 
					lub dalej rozpowszechniana w jakiejkolwiek formie i w jakikolwiek sposób (w tym także elektroniczny 
					lub mechaniczny lub inny albo na wszelkich polach eksploatacji) włącznie z kopiowaniem, szeroko pojętą digitalizacją, 
					fotokopiowaniem lub kopiowaniem, w tym także zamieszczaniem w Internecie - bez pisemnej zgody GREMI MEDIA Sp. z o.o. 
					Jakiekolwiek użycie lub wykorzystanie utworów w całości lub w części bez zgody GREMI MEDIA Sp. z o.o. 
					lub autorów z naruszeniem prawa jest zabronione pod groźbą kary i może być ścigane prawnie.
				</p> 
			</div>
			<p class="clr"/>
		</div>
		
		</div></body></html>
